<div data-start="0">Sveiki! Netrukus susipažinsite su „Firefox&nbsp;4“ beta laidoje pristatoma naršyklės duomenų sinchronizavimo funkcija „Firefox Sync“.</div>

<div data-start="2.7">Su „Sync“, prieigą prie visų svarbiausių „Firefox“ duomenų –</div>

<div data-start="7.2">savo adresyno, žurnalo, įrašytų slaptažodžių ir net atvertų kortelių –</div>

<div data-start="13">turėsite bet kur, kur naudojatės „Firefox“. Ši funkcija veikia tiek kompiuteriuose, tiek vis augančiame skaičiuje mobiliuosiųjų telefonų.</div>

<div data-start="18.8">Skubate išvykti, bet tik ką atradote nematytą įdomią svetainę?</div>

<div data-start="22">Naudodami „Sync“, bet kur – namuose, darbe ar kelyje – galite tiesiog tęsti savo naršymo seansą lyg jis nė nebūtų pertrauktas.</div>

<div data-start="29">Norint pradėti naudotis „Sync“, Jums reikės susikurti paskyrą. Pradėkime.</div>

<div data-start="33.1">Kai parsisiųsite naujausią „Firefox&nbsp;4“ betą, Jums bus pasiūlyta sukurti paskyrą „Firefox Sync“ tarnyboje.</div>

<div data-start="39">Jeigu anksčiau jau esate naudojęsi „Firefox Sync“, tiesiog spustelėkite mygtuką „Jau naudoju „Sync“ kitame kompiuteryje“ ir prisijunkite prie savo paskyros.</div>

<div data-start="49">Jeigu tai pirmas kartas, kai naudojatės „Sync“, spustelėkite mygtuką „Anksčiau „Sync“ nenaudojau“.</div>

<div data-start="54">Įveskite naudotojo vardą,… slaptažodį… ir savo elektroninio pašto adresą.</div>

<div data-start="64">Dabar sukurkite slaptąją frazę.</div>

<div data-start="66">Slaptąją frazę turi sudaryti 12 ar daugiau simbolių. Ji naudojama Jūsų duomenims užšifruoti, kad prie jų prieiti galėtumėte tik Jūs.</div>

<div data-start="72.8">Neužmirškite slaptosios frazės. Priešingu atveju prarasite sinchronizuojamus duomenis.</div>

<div data-start="75.5">Spustelėkite mygtuką „Toliau“, nebent norite duomenis laikyti savame serveryje.</div>

<div data-start="80.2">Nurašykite matomus žodžius į laukelį.</div>

<div data-start="83" data-special="blank"></div>

<div data-start="86">Spustelėkite mygtuką „Baigti“. Dabar jau turite „Firefox Sync“ paskyrą!</div>

<div data-start="92">Foniniu režimu bus pradėtas Jūsų „Firefox“ duomenų sinchronizavimas.</div>

<div data-start="97">Pirmą kartą sukonfigūravus „Sync“, tai gali šiek tiek užtrukti, tačiau Jūs tuo metu galite toliau netrukdomi naršyti saityną.</div>

<div data-start="104">Baigus pirmąjį sinchronizavimą, naršyklės lango apatiniame dešiniąjame kampe esanti piktograma nustos suktis ir pasikeis į įprastą „Sync“ piktogramą.</div>

<div data-start="113">Nuo šiol „Sync“ periodiškai sinchronizuos Jūsų naršyklės duomenis su tarnybos serveriu.</div>

<div data-start="119">Neužmirškite sukonfigūruoti „Sync“ visuose kompiuteriuose, kuriuose norite šia galimybe naudotis.</div>
