<h2>FAQ</h2>
<h3 id="q1">Jakie przedsięwzięcia są kluczowe dla Mozilli w&nbsp;następnym roku? Jak planujecie wpływać na rynek w&nbsp;przyszłości?</h3>
<p>Firefox w&nbsp;dalszym ciągu jest podstawowym narzędziem napędzania rozwoju WWW i&nbsp;realizacji misji Mozilli. Jednocześnie WWW się rozwija i&nbsp;wchodzi w&nbsp;inne, nowe obszary &ndash; tak samo wchodzi w&nbsp;nie Mozilla. Poza dostarczeniem Firefoksa na telefony komórkowe i&nbsp;tablety, skupimy się na nowych przedsięwzięciach w&nbsp;ważnych obszarach <a href="/<?=$lang?>/foundation/annualreport/2010/opportunities/">aplikacji, tożsamości, edukacji i&nbsp;innych.</a>

<h3 id="q2">Czy widzicie dalszą potrzebę istnienia niezależnego gracza takiego jak Mozilla, kiedy konkurencja na rynku przeglądarek doznała przyspieszenia?</h3>
<p>Jak najbardziej. Misja pożytku publicznego Mozilli i&nbsp;nasze podejście nienastawione na zysk pozwala nam być rzecznikiem użytkowników i&nbsp;pozostać zaangażowanymi w&nbsp;utrzymaniu WWW jako medium otwartego i&nbsp;pozwalającego na współuczestnictwo, zamiast skupiać się na udziale w&nbsp;rynku czy zyskach. Rynek przeglądarek desktopowych jest innowacyjny i&nbsp;konkurencyjny, ale nikt poza Mozillą nie jest zorganizowany tak, by działać wyłącznie dla dobra WWW jako całości. Wierzymy, że wraz ze wzrostem świadomości ludzi jako obywateli online, coraz więcej osób będzie szukać przeglądarki, która tak jak Firefox odpowiada tylko przed nimi.</p>

<h3 id="q3">Ile wyniósł całkowity przychód Mozilli za rok 2010?</h3>
<p>Skonsolidowane przychody raportowane Mozilli (Mozilla Foundation i&nbsp;wszystkich podmiotów zależnych) za rok 2010 wyniosły 123 miliony dolarów &ndash; wzrost o&nbsp;18% w&nbsp;porównaniu z&nbsp;rokiem 2009.</p>

<h3 id="q4">Jak Mozilla generuje przychody?</h3>
<p>Większość przychodów Mozilli generowane jest przez funkcję wyszukiwania obecną w&nbsp;Firefoksie, poprzez wszystkich partnerów oferujących wyszukiwanie, w&nbsp;tym Google, Bing, Yahoo, Yandex, Amazon, Ebay i&nbsp;innych. Przychody raportowane Mozilli zawierają także bardzo ważne darowizny od osób fizycznych i&nbsp;prawnych, jak też granty i&nbsp;inne formy dochodu wynikające z&nbsp;naszych zasobów inwestowalnych.</p>

<h3 id="q5">Jaki jest status partnerów-wyszukiwarek?</h3>
<p>Obecnie mamy umowy partnerskie z&nbsp;szeregiem dostawców usług wyszukiwania, zróżnicowane na różnych rynkach. Nasz największy kontrakt &ndash; z&nbsp;Google &ndash; jest przeznaczony do odnowienia w&nbsp;listopadzie. Mamy pewność, że umowy partnerskie z&nbsp;wyszukiwarkami pozostaną poważnym generatorem przychodów Mozilli w&nbsp;najbliższej przyszłości.</p>

<h3 id="q6">Czy umowy partnerskie Mozilli mają wpływ na jej niezależność?</h3>
<p>Nasza misja i&nbsp;proces rozwoju są całkowicie niezwiązane z&nbsp;przychodami ani z&nbsp;relacjami generującymi przychody. Nasz otwarty proces rozwoju sterowany jest przez misję Mozilli i&nbsp;nasze zaangażowanie w&nbsp;ulepszanie WWW.</p>

<h3 id="q7">Czy badacie możliwości partnerstwa, które zdywersyfikowałyby źródła przychodów?</h3>
<p>Mamy obecnie szereg partnerów biznesowych i&nbsp;aktywnie poszukujemy partnerów-wyszukiwarek jak i&nbsp;innych potencjalnych źródeł przychodów.
Będziemy nadal tworzyć świetne produkty pomagajace ludziom korzystać z&nbsp;bogactwa Internetu, i&nbsp;jesteśmy pewni, że to pozwala nam na określenie właściwych źródeł przychodów.</p>
