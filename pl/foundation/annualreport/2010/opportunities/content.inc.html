<h2>Możliwości i wyzwania</h2>

<div class="content-block">

    <?=$image1?>

    <p>Dzisiaj nasze życie bardziej niż kiedykolwiek wcześniej łączy się z Siecią. Dzięki temu Mozilla może wprowadzać wolność i niezależność użytkownika w wiele dziedzin codzienności. Jednocześnie rozwój mobilnych technologii popycha nas ku kilku równoległym światom, z których każdy jest kontrolowany przez inną, ogromną jednostkę komercyjną.</p>

    <p>Te zagrożenia to dla nas nic nowego. Mozilla zrodziła się z takiego środowiska, jako reakcja na pełen potencjału i obietnic świat Internetu, zagrożony przez kilka dużych przedsiębiorstw, ograniczających możliwości wyboru użytkownika, interoperacyjność i ogólnie pojęte zdrowie Sieci. Wtedy stawiliśmy czoła wyzwaniu i wyszliśmy z tego zwycięsko. Dziś, w nowej erze, musimy zmierzyć się z nim ponownie.</p>

    <h2>Konkurencyjny świat</h2>

    <p>Firefox pokazał, jak istotne są przeglądarki, i dziś na rynku jest więcej graczy. Konkurencja to dobra rzecz — motywuje nas do jeszcze lepszej pracy — ale nie można zapominać, że każda firma ma inne powody dla tworzenia przeglądarek internetowych. Mozilla jest wyjątkowa, ponieważ tworzymy Firefoksa po to, aby dostarczyć niezależny produkt, który ma się dostosować do sposobu przeglądania sieci przez użytkowników, oraz żeby uczynić samą Sieć lepszym miejscem.</p>

</div>

<div class="content-block">

    <p class="call-out">„Mozilla jest wyjątkowa, ponieważ tworzymy Firefoksa po to, aby dostarczyć niezależny produkt, który ma się dostosować do sposobu przeglądania sieci przez użytkowników, oraz żeby uczynić samą Sieć lepszym miejscem.”</p>

    <p>Mozilla planuje kilka przedsięwzięć, aby pozostać konkurencyjną na tym rynku:</p>

    <p>Przede wszystkim — ulepszenie Firefoksa. Dawniej wprowadzanie nowych funkcji zajmowało Mozilli 18 miesięcy. W tym roku wprowadziliśmy sześciotygodniowy cykl wydawniczy, aby nasz produkt był efektywniej aktualizowany. Teraz wprowadzamy innowacyjne internetowe technologie nie raz na rok, ale raz na kilka tygodni. Wprowadzamy takie rozwiązania, jak animacje CSS, WebSockets, WebGL czy animację odrywania, dając do nich dostęp setkom milionów użytkowników w rekordowym czasie. Przed nami wiele pracy, aby dla wszystkich nowy cykl był wygodny, ale zmiana procesu, który służył nam przez pierwsze dziesięć lat naszego istnienia, to istny kamień milowy.</p>

</div>

<div class="content-block">

    <?=$image2?>

    <p>Zaczęliśmy też wykorzystywać system Android jako ważną platformę łączącą komputery stacjonarne z urządzeniami przenośnymi. Ta istotna zmiana pomogła nam wzmocnić rozwój misji Mozilli w następnym etapie rozwoju Sieci. W tej nowej sytuacji Firefox przestaje być przeglądarką zainstalowaną wyłącznie na komputerze, ale zmienia się w środowisko, któremu użytkownicy ufają i w którym dysponują spójnym zestawem najważniejszych narzędzi, pozwalających na kontrolę nad przeglądaniem Internetu, niezależnie od używanego urządzenia.</p>

    <p>Ciągle staramy się przekazać użytkownikom kontrolę nad sposobem, w jaki przeglądają Internet, więc stworzyliśmy funkcję, która pozwala im <a href="<?=$link[1]?>">informować witryny, że nie chcą być śledzeni</a>, dostępną zarówno w Firefoksie na Androida, jak i w wersji przeglądarki na tradycyjne komputery. Branża szybko podchwyciła ten pomysł. Firmy Apple i Microsoft wprowadziły to samo rozwiązanie do swoich przeglądarek. Federalna Komisja Handlu USA publicznie poparła tę opcję, a wiceprzewodniczący Komisji Europejskiej wezwał do wdrożenia jej do 2012 roku. Zamierzamy kontynuować prace w tej dziedzinie i będziemy mówić głosem użytkowników, badając nowe sposoby zapewnienia przejrzystości przeglądania Sieci i oddania użytkownikom kontroli nad sposobami zbierania ich danych w Internecie.</p>

    <p>Firefox jest i zawsze pozostanie podstawowym narzędziem w kierowaniu i rozwoju Sieci zgodnie z kluczowymi wartościami Mozilli: otwartością, przejrzystością i interoperacyjnością.</p>

</div>

<?=$return_top?>

<h2>Zwiększanie możliwości Sieci</h2>

<div class="content-block">

    <p>Mozilla od dawna przoduje staraniom, by uczynić Sieć bogatszą, bardziej angażującą platformą, oferującą nowe możliwości. Dzisiaj nie zamierzamy porzucać tego przywództwa.</p>

    <h3>Tożsamość</h3>

    <p>Dzisiejsza Sieć potrzebuje stworzonej w oparciu o standardy platformy open–source, która zapewni powszechnie dostępną, zdecentralizowaną i łatwą do dostosowania <a href="<?=$link[2]?>">tożsamość</a> w Internecie. Mozilla zaczęła prace nad taką platformą i projekt BrowserID to pierwszy krok ku jej stworzeniu. BrowserID to bezpieczny, zdecentralizowany, sposób open-source, by logować się do witryn, używając swojego adresu e–mail, który będzie działał w różnych przeglądarkach.</p>

    <h3>Aplikacje</h3>

    <p><a href="<?=$link[3]?>">Aplikacje</a> to nowy, wygodny sposób na korzystanie z Internetu, mimo że brak im <a href="<?=$link[4]?>">wielu funkcji</a>, które czynią Sieć wspaniałym miejscem. Otwarty ekosystem aplikacji Mozilli pozwoli użytkownikom przenosić aplikacje między platformami i urządzeniami. Połączy listy kontaktów i grafy społeczne dostarczane przez różnych internetowych usługodawców. Pozwoli użytkownikom odkrywać aplikacje w otwarty i elastyczny sposób, tak jak odkrywamy zawartość Internetu.</p>

    <h3>Edukacja</h3>

    <p>Programy edukacyjne Mozilli są stworzone, by inspirować nowe pokolenie twórców Sieci. Projekt <a href="<?=$link[5]?>">School of Webcraft</a> ma na celu nauczyć umiejętności tworzenia witryn w zgodzie z ideą otwartej Sieci poprzez stworzenie społeczności, kontakt z mentorami i współpracę na zasadzie partnerstwa. Z kolei program <a href="<?=$link[6]?>">Mozilla Hackasaurus</a> naucza młodych ludzi podstaw technologii internetowych i rozwoju Sieci. Mozilla pracuje też nad nowymi sposobami wyrażania uznania dla sposobów nauczania przez Internet dzięki projektowi <a href="<?=$link[7]?>">Open Badges</a>.</p>

    <h3>Media</h3>

    <p>Mozilla wspiera programy i narzędzia, które wprowadzają do mediów online otwartość i innowacje. Wśród nich są <a href="<?=$link[8]?>">Web Made Movies</a>, otwarta pracownia filmowa, łącząca twórców filmów i stron internetowych. Podobnie partnerstwo Mozilli z Fundacją Knight łączy osoby rozwijające Internet z dziennikarzami i szanowanymi organizacjami informacyjnymi, by wprowadzić <a href="<?=$link[9]?>">innowacje w dziennikarstwo</a>. Mozilla wspiera też takie projekty, jak <a href="<?=$link[10]?>">Universal Subtitles</a>, <a href="<?=$link[11]?>">Open Video Alliance</a> i <a href="<?=$link[12]?>">Bay Area Video Coalition</a>.</p>

    <h3>WebFWD</h3>

    <?=$image3?>

    <p><a href="<?=$link[13]?>">WebFWD</a> (Web Forward) to nowy program rozwojowy Mozilli. W jego ramach łączymy użytkowników programu WebFWD, grupy twórców i wizjonerów kolejnych wielkich osiągnięć w rozwoju Sieci, i dajemy im do dyspozycji miejsce do pracy, przydzielamy mentorów wybranych spośród liderów technologicznych, oraz oferujemy im inne najwyższej klasy zasoby, które pomogą nam wspólnie przyspieszyć rozwój Sieci.</p>

    <h3>Boot to Gecko</h3>

    <p>Niedawno Mozilla rozpoczęła prace nad Boot to Gecko, inicjatywą mającą na celu przeniesienie podstawowej platformy WWW na urządzenia mobilne. Naszym celem jest stworzenie kompletnego, samodzielnego systemu operacyjnego w oparciu o otwarte technologie internetowe i stworzenie lepszej podstawy dla wielu przyszłych aplikacji przeznaczonych na komputery i urządzenia przenośne.</p>

    <p>Planujemy również szereg przedsięwzięć mających jeszcze bardziej wzmocnić społeczność Mozilli, której opis znajduje się w następnej sekcji.</p>
</div>
