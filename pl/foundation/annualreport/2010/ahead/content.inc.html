<h2>Misja bez zmian</h2>
<p>Niektóre rzeczy w&nbsp;Mozilli się nie zmieniają. Zawsze będziemy skupieni na realizacji <a href="http://www.mozilla.org/about/manifesto.html">misji Mozilli</a>. Naszym celem będzie też wysoka jakość naszych produktów, indywidualna kontrola nad technologią coraz silniej związaną z&nbsp;naszym życiem oraz udoskonalenie Internetu jako całości. Zawsze będziemy organizacją ludzi, którzy wierzą w&nbsp;te cele i&nbsp;społecznością tysięcy programistów, inżynierów, studentów, artystów, przedsiębiorców i&nbsp;innych osób, które mają wizję życia w&nbsp;Internecie opartego na indywidualnym zaangażowaniu.</p>
<p>Dla Mozilli sukces oznacza, że Internet ma szacunek dla godności ludzkiej i&nbsp;suwerenności użytkownika. Sukces oznacza, że ludzie, gdziekolwiek są, mają taką możliwość korzystania z&nbsp;Sieci, która umożliwia im przejście od konsumpcji do tworzenia. Sukces dla Mozilli oznacza, że ludzie nie są już tylko jakimś numerkiem, który firmy mogą śledzić, sprzedawać i&nbsp;na nim zarabiać. Sukces oznacza, że jesteśmy uznawani za prawdziwe, indywidualne istoty ludzkie, które wszystkie dziedziny naszego życia w&nbsp;Sieci przeżywają ze zrozumieniem i&nbsp;podekscytowaniem.</p>
<p>Dla Mozilli na sukces składa się też wbudowanie tych podstawowych wolności w&nbsp;tkankę internetowego życia. Osiągnięcie tego sukcesu może być trudne, ale <em>jest ważne i&nbsp;będzie wspaniałe</em>. Przekształcenie tej wizji w&nbsp;rzeczywistość będzie wymagało zaangażowania nas wszystkich. Stopień zaangażowania mieści się między czymś tak prostym jak popularyzacja Mozilli i&nbsp;jej celów wśród znajomych i&nbsp;rodziny, a pozycją przywódczą w&nbsp;określaniu, jak Internet ma wyglądać. Proszę, znajdź sobie wygodne dla siebie miejsce i&nbsp;dołącz do nas!</p>
<p><b><i>- Mitchell Baker</i></b><br>   prezes Mozilli</p>

