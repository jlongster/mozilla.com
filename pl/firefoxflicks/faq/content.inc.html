<h2>Firefox Flicks FAQ</h2>

<dl class="faq">

<dt>Co to jest Firefox Flicks?</dt>
<dd>Firefox Flicks to konkurs, w którym do wzięcia udziału zapraszani są fani Firefoksa i twórcy filmowi z całego świata, by tworzyć krótkie filmy opowiadające historię Firefoksa.</dd>

<dt>Kiedy konkurs się rozpoczyna?</dt>
<dd>Witryna konkursu Firefox Flicks zostanie otwarta w lutym 2012 roku, wówczas będzie można wysyłać na nią filmy, a publiczne głosowanie zostanie udostępnione w dalszej części roku. Więcej informacji na ten temat będzie podane wkrótce, więc sprawdzaj w niewielkich odstępach czasu, czy się nie pojawiły.</dd>

<dt>Czy na konkurs można wysłać kilka prac?</dt>
<dd>Możesz wysłać tyle ile chcesz, ale za każdym razem musi być to oddzielne zgłoszenie.</dd>

<dt>Czy można wysyłać prace zespołowe?</dt>
<dd>Oczywiście! Zespoły mogą liczyć do 10 osób. Jednakże będziemy wysyłali tylko jeden pakiet nagród na jedno zgłoszenie, więc zespół będzie musiał się nim podzielić. Zespół powinien mieć swojego lidera, z którym będziemy się komunikowali.</dd>

<dt>Czy konkurs ma charakter międzynarodowy?</dt>
<dd>Tak. Ten konkurs jest otwarty dla osób z całego świata. Zostaną wybrani – po jednym – zwycięzcy z obszaru Ameryki Północnej, Południowej, Azji, Australii i Nowej Zelandii, Europy i Afryki. Osoba, która zamieszkuje obszar tutaj nie wymieniony, zostanie dołączona do obszaru najbliższego jej miejsca zamieszkania.</dd>

<dt>Jakie są kryteria oceny?</dt>
<dd>Przy ocenie filmów będzie brana pod uwagę jakość zdjęć, edycji i w jakim stopniu spełniają <a href="<?=$link[0]?>">wytyczne konkursu</a>.</p>

<p>Przesłane prace będą oceniane w następujących kategoriach:</p>
<ul>
<li>Najlepszy spot 30 sekundowy</li>
<li>Najlepsza animacja</li>
<li>Najlepsze zastosowanie nowych technologii, np. Popcorn.js, zdjęcia robione za pomocą urządzeń przenośnych, 3D</li>
<li>Najlepsze ogłoszenie prasowe</li>
</ul>

<p>Jury wybierze zdobywcę głównej nagrody spośród filmów, które w głosowaniu publicznym uzyskają największą liczbę głosów.</dd>

<dt>Kim są sędziowie?</dt>
<dd>Zebraliśmy międzynarodowy zespół sędziów, specjalistów w takich dziedzinach, jak reklama, film i inne. Skład zespołu sędziowskiego zostanie ogłoszony w ciągu kilku następnych miesięcy.</dd>

<dt>Co można zdobyć?</dt>
<dd>Przede wszystkim rozgłos na całym świecie. Twój film będą oglądały i głosowały na niego miliony fanów Firefoksa z całego świata. Otrzymasz również wpis na stronach międzynarodowej agencji reklamowej i czołowego przedstawiciela filmowego jako pracującego dla jednaj z największych światowych marek – idealny element do dodania do każdego portfolio.</p>

<p>Ale to nie wszystko! Zdobywca nagrody głównej w każdym regionie (Ameryka Północna, Południowa, Azja, Australia i Nowa Zelandia, Europa i Afryka) otrzyma do wyboru sprzęt filmowy lub stypendium szkoły filmowej wartości 5000 dolarów amerykańskich. Zdobywcy dwóch pierwszych miejsc w każdej kategorii otrzymają sprzęt filmowy wartości 1000 dolarów amerykańskich. Zwycięzcy w każdej kategorii, w każdym regionie i zdobywca nagrody głównej otrzymają zaproszenie na imprezę Firefox Flicks 2012. Wszelkie koszty zaproszeia pokrywa Mozilla. Autor każdego wideo biorącego udział w konkursie otrzyma zestaw nagród Firefoksa. Najważniejszą nagrodą, jeśli wygrasz, jest to, że twój film może zostać użyty do podzielenia się z całym światem niesamowitą historią Firefoksa.</dd>

<dt>Jak można wysłać swój film i wziąć udział w konkursie?</dt>
<dd>Na początku przyszłego roku podamy dokładne informacje dotyczące wysyłania filmów na konkurs. Film będzie można zamieścić do oglądania i głosowania na niego na specjalnej stronie, ale wideo o wysokiej rozdzielczości trzeba będzie przesłać do Mozilli. Pozostań w stałym kontakcie, by nie przegapić szczegółów.</dd>

<dt>Z kim można się kontaktować w sprawie dodatkowych pytań dotyczących konkursu?</dt>
<dd>Wyślij zapytanie na adres <a href="<?=$link[1]?>">firefoxflicks@mozilla.org</a>, a my postaramy się skontaktować z tobą możliwie jak najszybciej.</dd>

<dt>Czy można wysłać zgłoszenie jako projekt uniwersytecki?</dt>
<dd>Oczywiście! Uważamy, że przedsięwzięcie Firefox Flicks jest wielką szansą dla studentów wzięcia udziału w kampanii o szerokim zakresie i zasięgu, w której udział biorą sędziowie – eksperci w takich dziedzinach, jak film, telewizja i przemysł reklamowy. Porozmawiaj ze swoimi wykładowcami na temat użycia filmu jako twojego projektu.</dd>

<dt>Czy w filmie można użyć logotyp i logo Firefoksa?</dt>
<dd>Tak, można. Dla celów tego konkursu można stosować zapisy zawarte w <a href="<?=$link[2]?>">Firefox wordmark and logo</a>. Więcej informacji na ten temat można uzyskać w <a href="<?=$link[3]?>">Mozilla Trademark Policy</a>.</dd>

<dt>Skąd wziąć logotyp i logo Firefoksa w wysokiej rozdzielczości?</dt>
<dd>Aby pobrać kopie logotypu i logo Firefoksa w wysokiej rozdzielczości, jak również wskazówki na temat ich wykorzystania, przejdź na stronę <a href="<?=$link[2]?>">Brand Toolkit</a>.</dd>

<dt>Gdzie można znaleźć muzykę i inne materiały potrzebne do stworzenia filmu?</dt>
<dd>Jeśli poszukujesz dodatkowych materiałów, takich jak muzyka, materiały wideo, grafiki – proponujemy poszukać w mediach udostępniających tego typu ogólnodostępne materiały. Na witrynie <a href="<?=$link[4]?>">Creative Commons</a> znajduje się świetna wyszukiwarka tego typu mediów. Więcej na temat materiałów dostępnych bez ograniczeń licencyjnych (ang.: public domain) można dowiedzieć się w <a href="<?=$link[5]?>">Wikipedii</a>.</dd>

<dt>Czy w filmie można użyć znaków towarowych i materiałów obwarowanych prawami autorskimi innych podmiotów?</dt>
<dd>Bez zgody tych podmiotów – nie można.</dd>

<dt>Czy można przesłać film w innym języku niż angielski?</dt>
<dd>Tak. W takim przypadku należy dołączyć pełny i dokładny skrypt lub napisy. Jeśli masz problemy z tłumaczeniem swojego filmu, <a href="<?=$link[1]?>">skontaktuj</a> się z nami. Możemy ci pomóc.</dd>

<dt>Co trzeba zrobić, aby wycofać swoje zgłoszenie?</dt>
<dd>Jeśli chcesz wycofać swoje zgłoszenia, wyślij do nas e-maila na adres <a href="<?=$link[1]?>">firefoxflicks@mozilla.org</a> i wycofamy twoje zgłoszenie z konkursu.</dd>

<dt>Jaki format obrazu należy zastosować dla filmu?</dt>
<dd>Wszystkie formaty będą akceptowane, ale 16:9 jest polecany i preferowany.</dd>

<dt>Czy filmy będą dostępne dla wszystkich?</dt>
<dd>Filmy będą umieszczane na witrynie, na której będzie możliwość głosowania na nie, a oddana liczba głosów będzie pomocna w wyłonieniu zdobywcy nagrody głównej.</dd>

</dl>
