<h2>Wytyczne konkursu</h2>

<h3>Zaproszenie do udziału</h3>
<p>Potrzebujemy twojej pomocy, by opowiedzieć niezwykłą historię programu Mozilla Firefox i jego użytkowników oraz o tym, jak jedna przeglądarka może budować jaśniejszą przyszłość internetu.</p>

<h3>Opis projektu</h3>
<p>Stwórz film w formie reklamy lub opowieści w jednej z <a href="#categories">czterech kategorii</a>, który pomoże ludziom lepiej zrozumieć problemy stojące przed nimi w trakcie surfowania w internecie i pokazuje, jak Firefox pomaga je przezwyciężać. Krótko mówiąc, pomóż nam opowiedzieć historię Firefoksa — dlaczego robimy to, co robimy i jak to pomaga użytkownikom internetu.</p>

<h3>Streszczenie projektu</h3>
<p>Mozilla chce, by świat dowiedział się więcej o tym, co czyni Firefoksa wyjątkowym – że jesteśmy organizacją non-profit, której celem jest utrzymanie kontroli nad internetem w rękach ludzi. Mamy nadzieję, że dzięki wysokiej jakości filmom, możemy pomóc rzeszy użytkowników internetu dowiedzieć się więcej na temat spraw, które wpływają na ich wirtualne życie, a co ważniejsze, jak te sprawy Firefox rozwiązuje. Zwycięskie filmy zostaną użyte w ogólnoświatowych kampaniach marketingowych i reklamach społecznych.</p>

<h3>Cel</h3>
<p>Pomóż nam edukować konsumentów w zakresie jednej lub wszystkich z poniższych kwestii, które stoją przed nimi dzisiaj:</p>

<ul>
<li>Prywatność. Jak jesteśmy śledzeni w trakcie surfowania w internecie? Jak można to kontrolować? Kto posiada dane użytkowników i do czego ich używa?</li>
<li>Wybór. Czy używane przez ciebie ulubione narzędzia ułatwiają przeglądanie internetu i czy spełniają one twoje potrzeby? Czy możesz je personalizować?</li>
<li>Współpraca. Czy możesz używać ulubionych narzędzi do przeglądania internetu na wszystkich swoich urządzeniach, na różnych komputerach i w różnych miejscach? Kto decyduje, kiedy, gdzie i jak korzystasz z internetu i masz dostęp do swoich rzeczy?</li>
<li>Możliwości. Jakich narzędzi potrzebują użytkownicy, by pomóc im uczynić internet takim, jaki chcą? W jaki sposób Firefox może w tym pomóc?</li>
</ul>

<p>Połóż nacisk na kluczowe cechy naszej marki, a zwłaszcza na fakt, że Firefox jest tworzony przez organizację non-profit, która odpowiada wyłącznie przed użytkownikami, a nie właścicielami czy udziałowcami. Aby uzyskać więcej informacji, odwiedź stronę <a href="<?=$link[0]?>">Brand Platform</a> i obejrzyj poniższy film.</p>

<?=$brand_video?>

<h3>Do kogo się zwracamy?</h3>
<p>Twój film powinien być skierowany do szerokiej rzeszy użytkowników internetu w wieku od 25 do 54 lat — ludzi, którzy używają internetu do czytania wiadomości, pisania e-maili, bankowości online i łączenia się z sieciami społecznościowymi. Pomóż wyjaśnić wyzwania, przed którymi stoi internet, posługując się językiem rozumianym przez przeciętnego, codziennego użytkownika. Na przykład, jak wytłumaczyć znaczenie posiadania kontroli nad swoimi poczynaniami w internecie komuś, kto tylko pojmuje logo Firefoksa jako „przycisk do Internetu”? Potrzebujemy cię, by przekazać tej grupie użytkowników, że Firefox nie jest nastawiony na zyski, a na czynienie dobra na rzecz ludzi na całym świecie.</p>

<h3>Główne przesłanie</h3>
<p>Firefox przedkłada zasady nad zysk, by dać ci kontrolę nad twoimi poczynaniami w internecie i kształtować przyszłość internetu dla dobra publicznego. Firefox nie odpowiada przed nikim innym, tylko tobą.</p>

<h3>Kwestie poboczne:</h3>
<ul>
<li>Każdego dnia w trakcie surfowania w internecie stają przed tobą ważne kwestie, takie jak: prywatność, wybór, elastyczność i różne sposobności.</li>
<li>Mozilla porusza te kwestie i pracuje, by upewnić się, że internet pozostaje otwarty i dostępny dla wszystkich.</li>
<li>Mozilla jest dumna z tego, że nie jest organizacją nastawioną na zysk.</li>
</ul>

<h3>Zaangażuj się</h3>
<p>Powiedz światu o Firefoksie. Przekonaj ludzi do pobrania Firefoksa już dziś.</p>

<h3>Składniki obowiązkowe:</h3>
<ul>
<li>Logo Firefoksa. Przejdź na stronę <a href="<?=$link[1]?>">Brand Toolkit</a>, gdzie znajdują się szczegółowe informacje o używaniu naszego logo.</li>
<li>Zaangażuj się</li>
<li>Filmy muszą zostać przesłane najpóźniej do północy (czasu Los Angeles) 12 kwietnia 2012 roku.</li>
<li>Prace powinny być w języku angielskim. Mogą być w innym języku, lecz w takim przypadku prosimy dostarczyć napisy. <a href="<?=$link[2]?>">Skontaktuj się z nami</a>, jeśli masz problem z przetłumaczeniem lub stworzeniem napisów. Możemy ci pomóc.</li>
</ul>

<h3>Co chcielibyśmy, by widz wiedział i odczuwał?</h3>
<p>Wiedział, że:</p>
<ul>
<li>Jesteśmy dumni z bycia organizacją non-profit i oddani czynieniu dobra.</li>
<li>Rywalizujemy z największymi firmami świata, by dać ci kontrolę na twoimi dokonaniami w internecie.</li>
<li>Firefox jest tworzony otwarcie we współpracy z globalną społecznością, ukierunkowany na to, co najlepsze dla wszystkich użytkowników.</li>
<li>Przedkładamy zasady nad zyski.</li>
</ul>

<p>Odczuwał:</p>
<ul>
<li>Twój film powinien być bardziej społeczny i naturalny, niż firmowy, by pokazać, że Mozilla jest organizacją pożytku publicznego, a nie firmą nastawioną na zysk.</li>
<li>Powinien inspirować widza do zostania częścią społeczności Firefoksa.</li>
<li>Powinien rozgłaszać, dlaczego jesteśmy wyjątkowi i w jaki sposób pobranie Firefoksa przyczyni się do tego, że internet i świat stanie się lepszym miejscem.</li>
</ul>

<h3>Ogólne odczucia</h3>
<p>Niekonwencjonalny, ujmujący, rzetelny, ludzki, inteligenty, pewny siebie</p>

<h3>Wskazówki:</h3>
<ul>
<li>Podejmuj ryzyko, ale szanuj markę – prosimy, nie pokazuj nas w złym świetle.</li>
<li>Twój film powinien funkcjonować na poziomie marki, nie produktu. Nie mów o funkcjach produktu – mów, jak postrzegasz Firefoksa i ruch wokół niego.</li>
<li>Może być zabawny i dowcipny, ale jednocześnie zajmujący.</li>
<li>Pamiętaj, że to tylko wskazówki. Wykaż się kreatywnością, myśl nieszablonowo i, co najważniejsze, baw się.</li>
<li>Rzuć okiem na stronę <a href="<?=$link[1]?>">Mozilla Firefox Brand Toolkit</a> i zobacz, jak sami mówimy o sobie.</li>
</ul>

<h3 id="categories">Kategorie (zdobywca głównej nagrody będzie wybrany z każdego regionu):</h3>
<ul>
<li>Najlepsze spoty 30 sekundowe</li>
<li>Najlepsza animacja</li>
<li>Najlepsze zastosowanie nowych technologii, np. <a href="<?=$link[3]?>">Popcorn.js</a>, zdjęcia robione za pomocą urządzeń przenośnych, 3D</li>
<li>Najlepsza reklama społeczna</li>
</ul>
