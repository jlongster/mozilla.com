<h2>Kansen en uitdagingen</h2>

<div class="content-block">

    <?=$image1?>

    <p>Vandaag de dag brengen we een groter deel van ons leven online door dan ooit tevoren. Dit biedt Mozilla de kans om in meer onderdelen van het leven vrijheid en onafhankelijkheid in te bouwen. Tegelijkertijd brengen vooruitgangen in mobiele technologie ons verschillende parallelle werelden, die elk door andere grote commerciële entiteiten worden bestuurd.</p>


    <p>We hebben deze dreigingen eerder gezien. Mozilla is uit een dergelijke omgeving geboren, als reactie op een onlinewereld die vervuld was van beloften en potentieel - maar toen bedreigd werd door enkele grote bedrijven die de keuze van consumenten, samenwerking en de algehele gezondheid van het web beperkten. We zijn die uitdaging toen aangegaan en hebben hem gewonnen, en we zullen ook deze nieuwe uitdaging in dit nieuwe tijdperk aangaan.</p>

    <h2>Een concurrerende wereld</h2>

    <p>Firefox heeft aangetoond hoe belangrijk browsers zijn, en nu hebben andere spelers de markt betreden. Concurrentie is goed - het zorgt ervoor dat we allemaal ons best doen - maar het is belangrijk te onthouden dat het doel van het maken van webbrowsers van bedrijf tot bedrijf aanzienlijk verschilt. Mozilla is uniek, omdat Firefox wordt gemaakt als onafhankelijk aanbod dat zich alleen richt op de individuele ervaring en het algemeen belang van het web.</p>

</div>

<div class="content-block">

    <p class="call-out">“Mozilla is uniek, omdat Firefox wordt gemaakt als onafhankelijk aanbod dat zich alleen richt op de individuele ervaring en het algemeen belang van het web.”</p>

    <p>Om op dit gebied concurrerend te blijven houdt Mozilla zich met diverse activiteiten bezig:</p>

    <p>De eerste is het verbeteren van Firefox. In het verleden kostte het Mozilla ongeveer 18 maanden om nieuwe functies toe te kunnen voegen. Dit jaar zijn we overgestapt op een cyclus van zes weken om ons product efficiënter te kunnen bijwerken. We leveren nu innovatieve webtechnologieën, niet elk jaar, maar elke paar weken. We leveren nieuwe technologieën zoals CSS-animaties, Websockets, tear-off-animatie en WebGL aan honderden miljoenen gebruikers, en dit alles in een recordtijd. Er moet meer werk worden verricht om ervoor te zorgen dat het nieuwe schema voor iedereen goed werkt, maar we hebben de grote horde genomen door een proces dat ons tijdens ons eerste decennium goed heeft gediend te veranderen.</p>

</div>

<div class="content-block">

    <?=$image2?>

    <p>Daarnaast hebben we Android toegevoegd als voornaam platform naast de desktop-besturingssystemen. Deze belangrijke verschuiving helpt ons de uitbreiding van de missie van Mozilla naar de volgende fase van het web te versterken. In dit nieuwe landschap is Firefox niet alleen een browser op de desktop, maar verandert het in een betrouwbare omgeving waar een gebruiker een consistent aantal basishulpmiddelen heeft om zijn of haar online-ervaring te beheren, ongeacht het apparaat.</p>

    <p>Als onderdeel van die voortdurende inspanning om mensen over hun online-ervaringen te laten beslissen hebben we de <a href="<?=$link[1]?>">“Niet volgen”</a>-functie in Firefox ingebouwd, zowel voor desktop als mobiel. Ondersteuning door het bedrijfsleven volgde snel. Apple en Microsoft hebben dezelfde oplossing in hun browsers geïmplementeerd. De United States Federal Trade Commission heeft in het openbaar Niet volgen gesteund en de vicepresident van de Europese Commissie heeft opgeroepen tot het omarmen van Niet volgen in 2012. We zijn van plan om op dit gebied op onze werkzaamheden voort te bouwen en blijven voor de gebruiker opkomen door nieuwe manieren te zoeken om transparantie en controle door de gebruiker te bieden voor methoden van het online vergaren van gegevens van gebruikers.</p>

    <p>Firefox zal een fundamentele hefboom zijn en blijven in het voorthelpen van het web middels de voornaamste waarden van Mozilla: openheid, transparantie en samenwerking.</p>

</div>

<?=$return_top?>

<h2>Mogelijkheden van het web verbeteren</h2>

<div class="content-block">

    <p>Mozilla bevindt zich al tijden in de voorhoede om het web een rijk en uitdagend platform met meer mogelijkheden te maken. We gaan verder met dit leiderschap.</p>

    <h3>Identiteit</h3>

    <p>Het web van vandaag heeft een open-source, op standaarden gebaseerd platform nodig voor een universeel toegankelijke, gedecentraliseerde en aanpasbare <a href="<?=$link[2]?>">identiteit</a> op het web. Mozilla heeft erop ingezet om dit te bouwen, met het BrowserID-project als een eerste stap. BrowserID is een veilige, gedecentraliseerde, open-source, in meerdere browsers toepasbare manier om u bij websites aan te melden met uw e-mailadres.</p>

    <h3>Toepassingen</h3>

    <p><a href="<?=$link[3]?>">Toepassingen</a> vertegenwoordigen een nieuwe, prettige manier om actief aan het internet deel te nemen, maar ze missen <a href="<?=$link[4]?>">een aantal functies</a> die het web geweldig maken. Via het open ecosysteem van Mozilla kunnen gebruikers hun toepassingen tussen platformen en apparaten uitwisselen. Het overbrugt contactenlijsten en sociale grafieken van verschillende aanbieders, verspreid over het web. Gebruikers kunnen hiermee op open en flexibele manieren toepassingen ontdekken, net zoals we andere inhoud op het web ontdekken.</p>

    <h3>Educatie</h3>

    <p>De onderwijsprogramma’s van Mozilla zijn ontworpen om een nieuwe generatie webmakers te inspireren. De <a href="<?=$link[5]?>">School of Webcraft</a> leert vaardigheden voor open webontwikkeling via nauwe samenwerking. Het <a href="<?=$link[6]?>">Mozilla Hackasaurus</a>-programma leert jeugdigen de bouwstenen van webtechnologie en -ontwikkeling. Mozilla ontwikkelt ook nieuwe methoden voor online leren via ons <a href="<?=$link[7]?>">Open Badges</a>-project.</p>

    <h3>Media</h3>

    <p>Mozilla ondersteunt programma’s en hulpmiddelen die openheid en innovatie voor onlinemedia brengen. Dit bevat <a href="<?=$link[8]?>">Web Made Movies</a>, een openvideoproject dat filmmakers en webontwikkelaars aan elkaar koppelt. Mozilla’s samenwerking met de Knight Foundation brengt op soortgelijke wijze web-innovators, journalisten en gerespecteerde nieuwsorganisaties bij elkaar om <a href="<?=$link[9]?>">innovaties in de journalistiek</a> te bevorderen. Mozilla ondersteunt ook projecten als <a href="<?=$link[10]?>">Universal Subtitles</a>, de <a href="<?=$link[11]?>">Open Video Alliance</a> en de <a href="<?=$link[12]?>">Bay Area Video Coalition</a>.</p>

    <h3>WebFWD</h3>

    <?=$image3?>

    <p><a href="<?=$link[13]?>">WebFWD</a> (Web Forward) is het begeleidingsprogramma van Mozilla. We brengen WebFWD-vrienden, groepen van bouwers en innovators van de volgende grote vooruitgangen op het web bij elkaar en bieden hen ruimte bij Mozilla, met nauwe begeleiding van diverse leiders op technologiegebied en andere vooraanstaande hulpmiddelen die het web vooruit helpen.</p>

    <h3>Boot to Gecko</h3>

    <p>Mozilla heeft onlangs “Boot to Gecko” gelanceerd, een initiatief dat is bedoeld om het onderliggende platform van het web op mobiele apparaten beschikbaar te maken. Het doel is om een compleet, op zichzelf staand besturingssysteem te bouwen dat gebaseerd is op open webtechnologieën en om een betere basis te vormen voor toekomstige mobiele en desktoptoepassingen.</p>

    <p>We hebben ook een aantal initiatieven om de Mozilla-gemeenschap verder uit te breiden; deze worden in de volgende sectie beschreven.</p>

</div>
