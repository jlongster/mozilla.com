<h2>Kansen en Uitdagingen</h2>

<div class="content-block">

    <?=$image1?>

    <p>Vandaag de dag brengen wij een groter deel van ons leven online door dan ooit tevoren. Dit biedt Mozilla de kans om vrijheid en onafhankelijkheid in te bouwen in meer onderdelen van het leven. Tegelijkertijd brengen vooruitgangen in mobiele technologie ons verschillende parallelle werelden, die elk door andere grote commerciële entiteiten worden gecontroleerd.</p>

    <p>Wij hebben deze dreigingen eerder gezien. Mozilla is geboren uit een dergelijke omgeving, als reactie op een online wereld die was vervuld van belofte en potentieel - maar toen bedreigd werd door enkele grote bedrijven die de keuze van consumenten, samenwerking en de algehele gezondheid van het Web beperkten. Wij zijn deze uitdaging toen aangegaan en hebben deze gewonnen en we zullen ook deze nieuwe uitdaging in dit nieuwe tijdperk aangaan.</p>

    <h2>Een Concurrerende Wereld</h2>

    <p>Firefox heeft laten zien hoe belangrijk browser zijn en nu hebben ook andere spelers deze markt betreden. Concurrentie is goed - het zorgt ervoor dat we allemaal ons best doen — maar het is belangrijk om in herinnering te houden dat het doel voor het maken van webbrowsers verschilt van het ene naar het andere bedrijf. Mozilla is uniek omdat Firefox wordt gemaakt als onafhankelijk aanbod dat zich alleen richt op de individuele ervaring en het verbeteren van het Web.</p>

</div>

<div class="content-block">

    <p class="call-out">"Mozilla is uniek omdat Firefox wordt gemaakt als onafhankelijk aanbod dat zich alleen richt op de individuele ervaring en het verbeteren van het Web."</p>

    <p>Om op dit gebied concurrerend te blijven houdt Mozilla  zich met diverse activiteiten bezig:</p>

    <p>De eerste is het verbeteren van Firefox. In het verleden kostte het Mozilla 18 maanden om nieuwe mogelijkheden toe te kunnen voegen. Dit jaar hebben we een cyclus van zes weken om ons product efficiënter te kunnen bijwerken. Wij leveren nu innovatieve webtechnologie, niet elk jaar, maar elke paar weken. Wij leveren nieuwe technologieën zoals CSS Animaties, Web Sockets, tear-off animatie en WebGL aan honderden miljoenen gebruikers binnen een recordtijd. Er moet meer werk verricht worden om ervoor te zorgen dat het nieuwe schema voor iedereen goed werkt, maar we hebben een grote horde genomen door het veranderen van het proces dat ons tijdens ons eerste decennium goed gediend heeft.</p>

</div>

<div class="content-block">

    <?=$image2?>

    <p>Daarnaast hebben we Android toegevoegd als voornaam platform naast de desktop-besturingssystemen. Deze belangrijke verschuiving helpt ons de uitbreiding van de missie van Mozilla in  de volgende fase van het Web te versterken. In dit nieuwe landschap is Firefox niet alleen een browser op de desktop maar verandert het in een betrouwbare omgeving waar een gebruiker een consistente set basisgereedschappen heeft om zijn of haar online ervaring te beheren, ongeacht het apparaat.</p>

    <p>Als onderdeel van die voortdurende inspanning om mensen te laten beslissen over hun online ervaringen, hebben we de <a href="<?=$link[1]?>">"Niet Volgen"</a>-mogelijkheid ingebouwd in Firefox, zowel op de desktop als mobiel. Ondersteuning door het bedrijfsleven volgde snel. Apple en Microsoft hebben dezelfde oplossing aan hun browsers toegevoegd. De United States Federal Trade Commission heeft in het openbaar Niet Volgen gesteun en de Vice President van de Europese Commissie heeft opgeroepen tot het omarmen van Niet Volgen in 2012. Wij zijn van plan om voort te bouwen op onze werkzaamheden in dit gebied en blijven opkomen voor de gebruiker door nieuwe manieren te zoeken om transparentie en controle door de gebruiker te bieden voor methoden van het online vergaren van gegevens van gebruikers.</p>

    <p>Firefox zal een fundamentele hefboom zijn en blijven in het voorthelpen van het Web middels de voornaamste waarden van Mozilla: openheid, transparentie en samenwerking.</p>

</div>

<?=$return_top?>

<h2>Het Verbeteren van de Mogelijkheden van het Web</h2>

<div class="content-block">

    <p>Mozilla bevindt zich al tijden in de voorhoede om het Web een rijk en uitdagend platform met meer mogelijkheden te maken. Wij gaan verder met dit leiderschap.</p>

    <h3>Identiteit</h3>

    <p>Het Web van vandaag de dag heeft een open op stanaarden gebaseerd platform nodig voor een universele toegankelijke, gedecentraliseerde en aanpasbare <a href="<?=$link[2]?>">identiteit</a> op het Web. Mozilla heeft erop ingezet om dit te bouwen, met het BrowserID-project als een eerste stap. BrowserID is een veilige, gedecentraliseerde, open-bron, in meerdere browsers toepasbare manier om op websites in te loggen met uw e-mailadres.</p>

    <h3>Toepassingen</h3>

    <p><a href="<?=$link[3]?>">Toepassingen</a> vertegenwoordigen een nieuwe, prettige manier om actief aan het Internet deel te nemen, maar zij missen <a href="<?=$link[4]?>">een aantal mogelijkheden</a> die het Web fantastisch maken. Het open ecosysteem van Mozilla staat gebruikers toe om hun toepassingen meenemen over platformen en apparaten heen. Het overbrugt  contactlijsten en sociale grafieken van verschillende aanbieders verspreid over het Web. Het staat gebruikers toe om toepassingen te ontdekken op open en flexibele manieren, net zoals we andere inhoud op het Web ontdekken.</p>

    <h3>Educatie</h3>

    <p>De onderwijsprogramma's van Mozilla zijn ontworpen om een nieuwe generatie Webmakers te inspireren. De <a href="<?=$link[5]?>">School of Webcraft</a> leert vaardigheden voor open Web-ontwikkeling via nauwe samenwerking. Het <a href="<?=$link[6]?>">Mozilla Hackasaurus</a>-programma leert jeugdigen de bouwstenen van webtechnologie en ontwikkeling. Mozilla ontwikkelt ook nieuwe methodes voor online leren via ons <a href="<?=$link[7]?>">Open Badges</a>-project.</p>

    <h3>Media</h3>

    <p>Mozilla ondersteunt programma's en hulpmiddelen die openheid en innovatie voor online media brengen. Dit bevat <a href="<?=$link[8]?>">Web Made Movies</a>, een open video-project dat filmmakers en Web-ontwikkelaars aan elkaar koppelt. Mozilla's samenwerking met de Knight Foundation brengt op soortgelijke wijze Web-innovators, journalisten en gerespecteerde nieuwsorganisaties samen om <a href="<?=$link[9]?>">innovaties in de journalistiek</a> te bevorderen. Mozilla ondersteunt ook projecten als <a href="<?=$link[10]?>">Universele Ondertitels</a>, de <a href="<?=$link[11]?>">Open Video Alliance</a> en de <a href="<?=$link[12]?>">Bay Area Video Coalition</a>.</p>

    <h3>WebFWD</h3>

    <?=$image3?>

    <p><a href="<?=$link[13]?>">WebFWD</a> (Web Forward) is het begeleidingsprogramma van Mozilla. Wij brengen WebFWD Vrienden, groepen van bouwers en innovators van de volgende grote vooruitgangen op het Web, samen en bieden hen ruimte bij Mozilla, met nauwe begeleiding van diverse leiders op technologiegebied en andere vooraanstaande hulpmiddelen die het Web vooruit helpen.</p>

    <h3>Boot to Gecko</h3>

    <p>Mozilla heeft recent "Boot to Gecko" gelanceerd. Dit is een initiatief met als doel om het onderliggende platform van het Web op mobiele apparaten beschikbaar te maken. Het doel is om een compleet, op zich staand besturingssysteem te maken gebaseerd op open Web-technologie en om een betere basis te maken voor toekomstige mobiele en desktop-toepassingen.</p>

    <p>Wij hebben ook een aantal initiatieven om de Mozilla-gemeenschap verder uit te breiden; deze worden in de volgende sectie beschreven.</p>
</div>
