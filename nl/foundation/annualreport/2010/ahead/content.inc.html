<h2>De missie verandert niet</h2>
            <p>Sommige dingen veranderen niet bij Mozilla. We zullen onze altijd richten op de <a href="http://www.mozilla.org/about/manifesto.html">missie van Mozilla</a>. We zullen ook streven naar uitstekende producten, individuele controle over de technologie die ons leven bepaalt en het verbeteren van het internet als geheel. We zullen altijd een organisatie zijn van mensen die in deze doelen geloven en een gemeenschap van duizenden ontwikkelaars, studenten, kunstenaars, ondernemers en anderen die een visie hebben met betrekking tot het internet, gecentreerd rondom persoonlijke kracht.</p>
            <p>Succes betekent voor Mozilla dat het internet respect heeft voor de menselijke waardigheid en onafhankelijkheid van het individu. Succes betekent dat mensen overal toegangswegen tot het internet hebben die het mogelijk maken om van consumptie naar creatie te gaan. Succes betekent voor Mozilla dat mensen online niet langer een nummer zijn dat bedrijven in de gaten kunnen houden, kunnen verkopen en waar geld aan kan worden verdiend. Het houdt in dat we als echte individuen worden erkend die alle aspecten van ons online-leven met rijkdom en enthousiasme beleven.</p>
            <p>Succes omvat voor Mozilla ook het inbouwen van deze fundamentele vrijheden in de weefsels van het leven op internet. Het bereiken van dit succes is moeilijk, <em>het is belangrijk en zal de moeite waard zijn.</em> Het vergt onze volledige inspanning om deze visie tot een succes te maken. Deelname varieert van iets eenvoudigs als vrienden en familie over Mozilla vertellen tot een leidende rol in het bepalen hoe het internet wordt gebouwd. Zoek daarom een plaats die u comfortabel vindt en doe met ons mee. </p>
            <p><b><i>- Mitchell Baker</i></b><br>   voorzitter Mozilla-organisatie</p>

