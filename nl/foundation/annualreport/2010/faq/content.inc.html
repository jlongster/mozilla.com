<h2>FAQ</h2>
<h3 id="q1">Wat zijn de voornaamste projecten voor Mozilla in het komende jaar? Hoe denkt u de vooruitgang van de markt te beïnvloeden?</h3>
<p>Firefox blijft een fundamentele hefboom om het web vooruit te helpen en de missie van Mozilla te verbeteren. Tegelijkertijd evolueert het web en zoekt het nieuwe gebieden, net zoals Mozilla. Naast het leveren van Firefox voor mobiele telefoons en tabletcomputers zullen we ons richten op nieuwe projecten op de belangrijke gebieden van <a href="/<?=$lang?>/foundation/annualreport/2010/opportunities/">Toepassingen, Identiteit, Educatie, en meer.</a>

<h3 id="q2">Ziet u nog steeds een noodzaak voor een onafhankelijke speler zoals Mozilla nu de concurrentie in de browsermarkt is versneld?</h3>
<p>Absoluut, door de open missie van Mozilla en haar uitgangspunt zonder winstoogmerk kunnen we voor de gebruikers opkomen en trouw blijven aan een open web gericht op deelname, in plaats van alleen aandacht hebben voor marktaandeel en winst. De browsermarkt voor de desktopcomputer is innovatief en concurrerend, maar alleen Mozilla is opgezet om het beste te bieden voor het web als geheel. Ook geloven we dat als mensen steeds bewustere en beter geïnformeerde burgers worden, meer mensen op zoek gaan naar een webbrowser zoals Firefox, die alleen aan hun wensen voldoet.</p>
<h3 id="q3">Wat was de totale omzet van Mozilla in 2010?</h3>
<p>De totale door Mozilla (de Mozilla-organisatie en dochterondernemingen) gerapporteerde omzet voor 2010 was $123 miljoen, ongeveer 18 procent hoger dan in 2009. </p>

<h3 id="q4">Hoe zorgt Mozilla voor haar inkomsten?</h3>
<p>Het merendeel van de omzet van Mozilla komt uit de zoekfunctionaliteit in Firefox via alle grote zoekmachines, waaronder Google, Bing, Yahoo, Yandex, Amazon, Ebay en anderen. De omzet van Mozilla komt ook vanuit zeer belangrijke individuele en zakelijke donaties en andere vormen van inkomsten vanuit haar investeringen.</p>

<h3 id="q5">Wat is de status van de samenwerkingsverbanden met zoekmachines?</h3>
<p>We hebben op dit moment overeenkomsten met een aantal aanbieders van zoekmachines in verschillende markten. Ons grootste contract, met Google, zal in november worden vernieuwd. We hebben er alle vertrouwen in dat overeenkomsten met zoekmachines in de nabije toekomst een solide inkomstenbron voor Mozilla blijven.</p>

<h3 id="q6">Beïnvloeden de samenwerkingsverbanden van Mozilla haar onafhankelijkheid?</h3>
<p>Onze missie en het ontwikkelproces hebben geen relatie met de omzet of de overeenkomsten. Ons open ontwikkelproces wordt gewaarborgd door de missie van Mozilla en ons streven om het web te verbeteren. </p>


<h3 id="q7">Bent u andere mogelijkheden aan het onderzoeken om uw inkomstenstromen meer divers te maken?</h3>
<p>We hebben op dit moment enkele voorname zakelijke overeenkomsten en onderzoeken actief andere inkomstenbronnen. We gaan door met het bouwen van geweldige producten die mensen helpen de rijkdom van het internet te ervaren, en we zijn ervan overtuigd dat we hierdoor geschikte extra inkomstenbronnen kunnen vinden. </p>
