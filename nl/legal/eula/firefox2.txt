SOFTWARELICENTIE-OVEREENKOMST VOOR EINDGEBRUIKERS VAN MOZILLA FIREFOX

Versie 2.0

Deze Overeenkomst is uitsluitend in het Engels. Deze taal is in alle opzichten bepalend. Versies van deze Overeenkomst in andere talen worden alleen hoffelijkheidshalve en ter informatie ter beschikking gesteld en zijn niet bindend.

VOOR BEPAALDE FUNCTIES VAN DE FIREFOX-BROWSER KUNT U DE BRONCODE KOSTELOOS VERKRIJGEN OP WWW.MOZILLA.ORG. U MAG DEZE GEBRUIKEN, WIJZIGEN EN VERDELEN VOLGENS DE BEPALINGEN VAN DE MOZILLA PUBLIC LICENSE en andere licenties voor open source software.

De bijgaande versie van de uitvoerbare code van Mozilla Firefox en de bijbehorende documentatie (het “Product”) wordt u ter beschikking gesteld volgens de bepalingen van deze SOFTWARELICENTIE-OVEREENKOMST VOOR EINDGEBRUIKERS VAN MOZILLA FIREFOX (DE “OVEREENKOMST”). DOOR OP DE KNOP ACCEPTEER TE KLIKKEN OF DOOR DE MOZILLA FIREFOX-BROWSER TE INSTALLEREN OF TE GEBRUIKEN, STEMT U ERMEE IN DAT U DOOR DE OVEREENKOMST GEBONDEN BENT. ALS U HET NIET MET DE VOORWAARDEN VAN DEZE OVEREENKOMST EENS BENT, MAG U NIET KLIKKEN OP DE KNOP ACCEPTEER EN MAG U DE MOZILLA FIREFOX-BROWSER OF ONDERDELEN ERVAN NIET INSTALLEREN EN NIET GEBRUIKEN.

MOGELIJK WORDT U GEDURENDE EN NA DE INSTALLATIE VAN MOZILLA FIREFOX DE MOGELIJKHEID GEBODEN BIJKOMENDE COMPONENTEN VAN ANDERE SOFTWARELEVERANCIERS TE INSTALLEREN. DE INSTALLATIE EN HET GEBRUIK VAN DIE COMPONENTEN KUNNEN ONDERWORPEN ZIJN AAN AANVULLENDE LICENTIEOVEREENKOMSTEN.

1. LICENTIEVERLENING. De Mozilla Corporation verleent u een niet-exclusieve licentie om de uitvoerbare versie van de code van het Product te gebruiken. Deze Overeenkomst is ook van toepassing op de door Mozilla verschafte software-upgrades die het oorspronkelijke Product vervangen en/of aanvullen, tenzij er voor die upgrades een afzonderlijke licentie is. In dat geval zijn de bepalingen van die licentie van kracht.

2. BEËINDIGING. Als u deze Overeenkomst verbreekt, dan zal uw recht om het Product te gebruiken onmiddellijk zonder voorafgaande kennisgeving beëindigd worden, maar alle bepalingen van deze Overeenkomst, met uitzondering van de Licentieverlening (Paragraaf 1), zullen van kracht blijven na de beëindiging. Bij de beëindiging moet u alle exemplaren van het Product vernietigen.

3. EIGENDOMSRECHTEN. Voor gedeelten van het Product is de broncode beschikbaar op http://www.mozilla.org volgens de bepalingen van de Mozilla Public License en andere licenties voor open source software (samen “licenties voor open source software”). Niets in deze Overeenkomst mag worden uitgelegd als een beperking van de rechten die volgens de licenties voor open source software worden toegekend. Behoudens het voorgaande behoudt Mozilla voor zichzelf en namens haar licentiegevers alle intellectuele eigendomsrechten van het Product, met uitzondering van de rechten die in deze Overeenkomst uitdrukkelijk worden toegekend. U mag geen handelsmerk, logo, copyright of ander eigendomsbericht in of op het Product verwijderen of wijzigen. Deze licentie geeft u niet het recht om handelsmerken, dienstmerken of logo’s van Mozilla of haar licentiegevers te gebruiken.

4. PRIVACYBELEID. U gaat akkoord met het privacybeleid van Mozilla Firefox dat u online kunt zien op http://www.mozilla.com/legal/privacy/, ook als dat beleid van tijd tot tijd gewijzigd wordt. Wanneer Mozilla het beleid sterk wijzigt, zal er een bericht op het web worden geplaatst op www.mozilla.com en bij elke wijziging van het privacybeleid zal het bijgewerkte beleid beschikbaar zijn via de bovenvermelde link. U moet ervoor zorgen dat u de voorwaarden van het privacybeleid begrijpt, dus moet u de actuele versie geregeld bekijken om te zien of er wijzigingen zijn aangebracht.

5. AFWIJZING VAN GARANTIE. HET PRODUCT WORDT VERSCHAFT “ZOALS HET IS” MET ALLE ONVOLKOMENHEDEN. IN DE MATE WAARIN DE WET HET TOESTAAT, VERLENEN MOZILLA EN DE DISTRIBUTEURS EN LICENTIEGEVERS VAN MOZILLA GEEN ENKELE GARANTIE, UITDRUKKELIJK OF STILZWIJGEND, MET INBEGRIP VAN EN NIET BEPERKT TOT GARANTIES DAT HET PRODUCT FOUTVRIJ IS, DAT HET VERHANDELBAAR IS, DAT HET GESCHIKT IS VOOR BEPAALDE DOELEINDEN EN DAT HET GEEN INBREUKEN PLEEGT. ALLE RISICO IN VERBAND MET DE KEUZE VAN HET PRODUCT EN DE KWALITEIT EN DE PRESTATIES VAN HET PRODUCT IS VOOR UW REKENING. DEZE BEPERKING ZAL VAN TOEPASSING ZIJN, OOK WANNEER ER GEEN WEZENLIJKE OPLOSSING IS. IN SOMMIGE JURISDICTIES IS HET UITSLUITEN OF BEPERKEN VAN STILZWIJGENDE GARANTIES NIET TOEGESTAAN. DEZE AFWIJZING IS DUS MOGELIJK NIET OP U VAN TOEPASSING.

6. AANSPRAKELIJKHEIDSBEPERKING. BEHALVE ALS HET VEREIST IS DOOR DE WET, ZIJN MOZILLA EN ZIJN DISTRIBUTEURS, DIRECTEUREN, LICENTIEGEVERS, BIJDRAGERS EN VERTEGENWOORDIGERS (SAMEN DE “MOZILLA-GROEP”) NIET AANSPRAKELIJK VOOR INDIRECTE, SPECIALE OF BIJKOMSTIGE SCHADE, GEVOLGSCHADE OF MORELE SCHADE DIE VOORTVLOEIT UIT DEZE OVEREENKOMST OF DIE ERMEE TE MAKEN HEEFT, OF DIE VOORTVLOEIT UIT HET GEBRUIK VAN DIT PRODUCT OF DE ONMOGELIJKHEID DIT PRODUCT TE GEBRUIKEN, MET INBEGRIP VAN EN NIET BEPERKT TOT SCHADE ZOALS VERLIES AAN GOODWILL, WERKONDERBREKING, WINSTDERVING, GEGEVENSVERLIES EN UITVAL OF STORING VAN COMPUTERS, ZELFS WANNEER DE MOZILLA-GROEP VOORAF WAS INGELICHT OVER DE MOGELIJKHEID VAN ZULKE SCHADE EN ONGEACHT DE THEORIE (CONTRACT, ONRECHTMATIGHEID OF ANDERE) WAAROP DEZE EIS GEBASEERD IS. DE TOTALE AANSPRAKELIJKHEID VAN DE MOZILLA-GROEP ZAL VOLGENS DEZE OVEREENKOMST NIET GROTER ZIJN DAN $500 (VIJFHONDERD DOLLAR) OF DE BEDRAGEN DIE U EVENTUEEL HEBT BETAALD VANWEGE DE LICENTIE ALS DIE GROTER ZIJN. SOMMIGE JURISDICTIES STAAN DE UITSLUITING OF BEPERKING VAN BIJKOMSTIGE SCHADE, GEVOLGSCHADE OF SPECIALE SCHADE NIET TOE. DEZE UITSLUITING EN BEPERKING IS DUS MOGELIJK NIET OP U VAN TOEPASSING.

7. EXPORTBEPERKINGEN. Deze licentie is onderworpen aan alle toepasselijke exportbeperkingen. U moet alle wetgevingen, beperkingen en voorschriften van alle overheidsinstellingen of overheden uit de Verenigde Staten of andere landen in verband met het Product en het gebruik ervan naleven.

8. EINDGEBRUIKERS BIJ DE AMERIKAANSE OVERHEID. Dit Product is een “commercial item” zoals gedefinieerd in 48 C.F.R. 2.101 dat bestaat uit “commercial computer software” en “commercial computer software documentation” zoals gedefinieerd in 48 C.F.R. 12.212 (sept. 1995) en 48 C.F.R. 227.7202 (juni 1995). Overeenkomstig 48 C.F.R. 12.212, 48 C.F.R. 27.405(b)(2) (juni 1998) en 48 C.F.R. 227.7202, verkrijgen alle Eindgebruikers bij de Amerikaanse Overheid het Product met geen andere rechten dan de rechten die daarin opgenomen zijn.

9. DIVERSEN. (a) Deze Overeenkomst vormt de volledige overeenkomst tussen Mozilla en u aangaande het onderwerp ervan en zij kan slechts gewijzigd worden door middel van een schriftelijke aanpassing die ondertekend is door een bevoegde vertegenwoordiger van Mozilla. (b) Behalve wanneer de eventueel toepasselijke wetgeving anders beschikt, zal deze Overeenkomst onderworpen zijn aan de wetgeving van de staat Californië in de VS, met uitsluiting van de bepalingen in verband met tegenstrijdige wetgevingen. (c) Deze Overeenkomst is niet onderworpen aan de Conventie van de Verenigde Naties in verband met Contracten voor de Internationale Verkoop van Goederen. (d) Als een deel van deze Overeenkomst als ongeldig of onuitvoerbaar wordt beschouwd, dan zal worden aangenomen dat dit deel de oorspronkelijke intentie van de partijen weergeeft en zullen de overige delen volledig van kracht blijven. (e) Wanneer een partij afstand doet van een bepaling of voorwaarde van deze Overeenkomst of hierop inbreuk pleegt, dan zal dit in geen geval leiden tot een vrijstelling van die bepaling of voorwaarde of een daarop volgende inbreuk. (f) Behalve wanneer de wet het anders bepaalt, is de Engelse tekst van deze Overeenkomst bepalend. (g) U kunt de rechten die deze Overeenkomst u toekent aan een andere partij overdragen op voorwaarde dat die instemt met de bepalingen en akkoord gaat om hierdoor gebonden te zijn. De Mozilla Corporation kan de rechten die deze Overeenkomst haar toekent zonder voorwaarden overdragen. (h) Deze Overeenkomst is bindend voor en ten gunste van de partijen, hun opvolgers en toegestane rechtverkrijgenden.
