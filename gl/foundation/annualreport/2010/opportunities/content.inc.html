<h2>Oportunidades e desafíos</h2>

<div class="content-block">

    

    <?=$image1?>

    

    <p>Hoxe vivimos máis tempo conectados que nunca. Isto dálle a Mozilla a oportunidade para construír a liberade e a soberanía do usuario en máis áreas da vida. Ao mesmo tempo, os avances na tecnoloxía móbil impúlsannos a diferentes mundos paralelos, cada un controlado por grandes entidades comerciais diferentes.</p>

    <p>Xa vimos este tipo de ameazas antes. Mozilla naceu neste entorno, como unha reacción a un mundo en liña que estaba cheo de promesas e potencial --pero que estaba ameazado por unhas poucas grandes compañías que limitan a elección do consumidor, a interoperabilidade e a saúde da Web. Enfrontámonos e gañamos este desafío xuntos, e precisamos volver a enfrontalo nesta nova era.</p>

    <h2>Un mundo competitivo</h2>

    <p>Firefox demostrou a importancia dos navegadores e agora entraron outros xogadores no mercado. A competencia é boa --fai que todos nos saquemos o mellor-- pero é importante lembrar que as razóns para construír navegadores web son significativamente diferentes dunha compañía á outra.  Mozilla é única en isto porque construímos o Firefox para fornecer unha proposta independente enfocada soamente na experiencia individual e o beneficio da Web no seu conxunto.</p>

</div>

<div class="content-block">

    <p class="call-out">"Mozilla é única en isto porque construímos o Firefox para fornecer unha proposta independente enfocada soamente na experiencia individual e o beneficio da Web no seu conxunto."</p>

    <p>Para seguir sendo competitiva nesta área, Mozilla ten unha gran variedade de actividades en curso:</p>

    <p>A primeira é facer o Firefox mellor. No pasado, Mozilla precisaba aproximadamente 18 meses para fornecer novas características. Este ano cambiamos a un ciclo de lanzamento cada seis semanas para manter o produto actualizado con maior eficacia. Agora lanzamos tecnoloxías Web innovadoras cada poucas semanas. Estamos integrando as novas tecnoloxías como animacións CSS, Web Sockets, animacións tear-off e WebGL a centos de millóns de usuarios en tempo récord. Aínda queda moito traballo por facer para asegurar que o novo calendario traballa para todos, pero superamos o gran obstáculo de cambiar un proceso que nos serviu ben durante a nosa primeira década.</p>

</div>

<div class="content-block">

    

    <?=$image2?>

    

    <p>Tamén comenzamos a incluír Android como un elemento principal da plataforma xunto coas plataformas de escritorio.  Este importante cambio axudou a reforzar a expansión da misión de Mozilla á próxima fase da Web. Nesta nova configuración, Firefox no é só un navegador no escritorio senón que evoluciona cara un entorno fiábel onde o usuario ten un conxunto consistente de controles sobre a súa experiencia, independentemente do dispositivo.</p>

    <p>Como parte do esforzo continuo para ofrecer a xente o control sobre as súas experiencias na Web, desenvolvemos a funcionalidade <a href="<?=$link[1]?>">"Do Not Track"</a> tanto na versión do Firefox para escritorio como na versión móbil.  O resto da industria rapidamente incorporou a mesma funcionalidade.  Apple e Microsoft implementaron a mesma solución nos seus navegadores.  A Comisión federal de comercio dos Estados Unidos apoiou publicamente esta funcionalidade, e o vicepresidente da Comisión Europea fixo un chamamento  para a adopción desta funcionalidade para o ano 2012.  Temos a intención de ampliar o noso traballo nesta área e seguiremos actuando en defensa dos usuarios, explorando novas formas para garantir a transparencia e o control dos usuarios sobre os métodos de recolección de información dos usuarios.</p>

    <p>Firefox é e continuará sendo unha ferramenta fundamental para orientar e avanzar a Web cos valores clave de Mozilla, como a apertura, a transparencia e a interoperabilidade.</p>

</div>



<?=$return_top?>



<h2 id="capabilities">Mellorar as capacidades da Web</h2>

<div class="content-block">

    <p>Mozilla sempre estivo na vangarda en termos de facer a Web máis eficiente, máis rica e máis atractiva. Na actualidade continuamos nese liderazgo.</p>

    <h3>Identidade</h3>

    <p>A Web de hoxe necesita unha plataforma baseada en estándares e de código aberto e libre para unha <a href="<?=$link[2]?>">identidade</a> personalizada, descentralizada e acceso universal na web. Mozilla comezou a construíla, co proxecto Browser ID como primeiro paso. Browser ID é unha forma segura, descentralizada, de código aberto e non dependente dun navegador específico, de inscribirse en sitios web usando o seu enderezo de correo electrónico.</p>

    <h3>Aplicativos</h3>

    <p><a href="<?=$link[3]?>">Os aplicativos</a> representan unha nova forma de interactuar con Internet, pero aínda carecen <a href="<?=$link[4]?>">dalgunhas funcionalidades</a> que serían útiles na Web. O ecosistema aberto de aplicativos de Mozilla permitiralle aos usuarios levalos con eles a través de diferentes plataformas e dispositivos. Elaboraranse listas de contacto e conexións gráficas dos diferentes provedores de servizos sociais na Web. Isto permitirá que os usuarios descubran aplicativos de forma aberta e flexíbel, así como descubrimos outros contidos na Web.</p>

    <h3>Educación</h3>

    <p>Os programas educativos de Mozilla están deseñados para inspirar a unha nova xeración de desenvolvedores web (Webmakers). A <a href="<?=$link[5]?>">School of Webcraft</a> ensina habilidades de desenvolvemento da Web aberta a través da colaboración entre pares, a comunidade e os mentores. O programa <a href="<?=$link[6]?>">Mozilla Hackasaurus</a> ensina á xuventude os elementos básicos da tecnoloxía e o desenvolvemento web. Mozilla tamén está desenvolvendo novas propostas para o recoñecemento da aprendizaxe en liña a través do proxecto <a href="<?=$link[7]?>">Open Badges</a>.</p>

    <h3>Medios</h3>

    <p>Mozilla apoia programas e ferramentas que permitan a apertura e a innovación nos medios en liña. Isto inclúe <a href="<?=$link[8]?>">Web Made Movies</a>, un laboratorio de vídeo aberto que une aos produtores de películas e os desenvolvedores web. A asociación de Mozilla coa Knight Foundation tamén une aos innovadores na Web, aos periodistas e a coñecidas organizacións de novas para conducir a <a href="<?=$link[9]?>">innovación en periodismo</a>. Mozilla tamén apoia proxectos como <a href="<?=$link[10]?>">Universal Subtitles</a>, a <a href="<?=$link[11]?>">Open Video Alliance</a> e a <a href="<?=$link[12]?>">Bay Area Video Coalition</a>.</p>

    <h3>WebFWD</h3>

    

    <?=$image3?>

    

    <p><a href="<?=$link[13]?>">WebFWD</a> (Web Forward) é a incubadora de proxectos de Mozilla. Que reúne aos actores WebFWD, grupos de creadores e innovadores dos próximos avances da Web e fornécelles un espazo en Mozilla, asesoramento de varios líderes no espazo tecnolóxico e o acceso a outros recursos de clase mundial que lles axude a avanzar a Web, xuntos.</p>

    <h3>Boot to Gecko</h3>

    <p>Recentemente Mozilla lanzou Boot to Gecko, unha iniciativa que intenta traer a plataforma subxacente da Web aos dispositivos móbiles. O obxectivo é construír un sistema operativo completo baseado en tecnoloxías Web abertas e crear unha mellor base para futuros aplicativos tanto para móbiles como equipos de escritorio.</p>

    <p>Tamén temos unha serie de iniciativas para aumentar o poder da comunidade de Mozilla, que se describen na seguinte sección.</p>
</div>
