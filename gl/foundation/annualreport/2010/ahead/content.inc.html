<h2>A misión non cambia </h2>
<p>Algunhas cousas non cambian en Mozilla. Sempre estaremos centrados na <a href="http://www.mozilla.org/about/manifesto.html">misión de Mozilla</a>. Tamén buscaremos a excelencia do produto, o control persoal sobre a tecnoloxía que está presente nas nosas vidas e a mellora da Internet en xeral. Sempre seremos unha organización de xente que cre nestes obxectivos e unha comunidade de centos de desenvolvedores, enxeñeiros, estudantes, artistas, emprendedores e outros tantos que teñen unha visión da vida na Internet centrada no poder do individuo.</p>
<p>O éxito de Mozilla significa que a Internet respecta a dignidade humana e a soberanía do usuario. O éxito significa que a xente de todo o mundo ten un acceso á Internet que lle permite pasar do consumo á creación. O éxito para Mozilla significa que a xente xa non é un número na rede que as empresas poden seguir, monetizar e vender. Isto quere dicir que somos recoñecidos como seres humanos reais e individuais que vivimos todos os aspectos da nosa vida dixital enriquecéndonos e emocionándonos.</p>
<p>O éxito para Mozilla inclúe vincular estas liberdades fundamentais no tecido da vida na Internet. Alcanzar este éxito é duro, <em>isto é importante e será incríbel.</em> Precisará de todos nos para facer que esta visión sexa un éxito. Pode participar de moitas formas, desde promocionar Mozilla aos amigos e a familia, a liderar a forma na que se define e constrúe a Internet. Busca o teu lugar e únete a nos.  </p>
<p><b><i>- Mitchell Baker</i></b><br>   Presidenta de Mozilla</p>

