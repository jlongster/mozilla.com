<h2>FAQ</h2>
<h3 id="q1">Que proxectos serán os máis importantes para Mozilla no ano próximo? Como planean influír para que o mercado avance?</h3>
<p>Firefox continúa a ser o motor fundamental que impulsa a Web e promove a misión de Mozilla. Ao mesmo tempo, a web evoluciona e chega a novas áreas, ao igual que Mozilla. Ademais de ofrecer Firefox en teléfonos móbiles e tablets, centrarémonos en proxectos novos de áreas importantes, como <a href="/<?=$lang?>/foundation/annualreport/2010/opportunities/">aplicativos, identidade, educación e outros.</a>

<h3 id="q2">Seguen vendo necesario un actor independente como Mozilla, agora que se acelerou a competencia no mercado dos navegadores?</h3>
<p>Absolutamente, a misión de Mozilla en favor do beneficio común e a súa natureza como organización sen ánimo de lucro permítennos defender ao usuario e manter o noso compromiso para que a Web se conserve aberta e participativa, no lugar de centrarnos na cota de mercado ou as ganancias. O mercado dos navegadores de escritorio é innovador e competitivo, pero só Mozilla está organizado exclusivamente para beneficiar a toda a Web, e cremos que canto máis informados e máis conscientes estean os cidadáns dixitais, máis e máis persoas buscarán un navegador web como Firefox, que só responde ante eles.</p>
<h3 id="q3">Cales foron os ingresos totais de Mozilla en 2010?</h3>
<p>O ingreso consolidade de Mozilla para o ano 2010 foi de 123 millóns de dólares, aproximadamente un 18% máis que no ano 2009.</p>

<h3 id="q4">De que forma obtén Mozilla os seus ingresos?</h3>
<p>A meirande parte dos ingresos de Mozilla xéranse a través da funcionalidade de busca incluída no Firefox a través dos sitios de busca máis importantes, como Google, Bing, Yahoo, Yandex, Amazon, Ebay e outros. Os ingresos declarados por Mozilla tamén inclúen doazóns moi importantes tanto de particulares como de corporacións e subvencións, así como outras formas de ingresos a través dos nosos bens de inversión.</p>

<h3 id="q5">Cal é o estado dos acordos coas organizacións dos buscadores?</h3>
<p>Actualmente temos acordos cun número de provedores de busca que difire polo mercado. O noso contrato máis grande, con Google, debe renovarse en Novembro. Temos unha confianza total en que os acordos cos motores de busca seguirán sendo unha fonte sólida de ingresos no futuro.</p>

<h3 id="q6">Afectan estes acordos a independencia de Mozilla?</h3>
<p>A nosa misión e o proceso de desenvolvemento están completamente á marxe dos ingresos ou das relacións que xeran eses ingresos. O noso desenvolvemento aberto réxese pola misión de Mozilla e o noso compromiso de mellorar a Web.</p>


<h3 id="q7">Están buscando novas oportunidades para diversificar a súa fonte de ingresos?</h3>
<p>Temos actualmente varias asociacións comerciais importantes e estamos buscando activamente outras asociacións e outras potenciais oportunidades de ingresos. Continuaremos construíndo grandes produtos que axudan ás persoas a gozar da riqueza da Internet e temos confianza en que isto nos permitirá identificar fontes de ingreso apropiadas.</p>
