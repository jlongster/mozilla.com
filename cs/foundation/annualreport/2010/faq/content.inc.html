<h2>FAQ</h2>
<h3 id="q1">Jaké jsou pro Mozillu klíčové projekty v následujícím roce? Jak plánujete ovlivnit trh, aby šel dopředu?</h3>
<p>Firefox zůstává základní pákou v posouvání webu dopředu a klíčovým prvkem v misy Mozilly. V současné době se web vyvíjí a posouvá do nových oblastí, a proto se posouvá i Mozilla. Spolu s distribucí Firefoxu pro mobilní telefony a tablety se zaměříme na nové projekty v důležitých oblastech jako jsou <a href="<?=$link[3]?>">aplikace, identita, vzdělávání a další</a></p>

<h3 id="q2">Myslíte si, že jsou stále potřeba nezávislí hráči jako Mozilla, když se konkurence na poli prohlížečů zvýšila?</h3>
<p>Ano. Mise Mozilly, která je obecně prospěšná a nekomerční, nám umožňuje bojovat za uživatele a to, aby web zůstal otevřený a nikoliv koukat na tržní podíl či zisk. Trh desktopových webových prohlížečů je inovativní a konkurenceschopný, ale nikdo jiný než Mozilla na něm není pouze z důvodu, aby činil dobro pro web jako celek a my věříme, že si lidé budou stále více uvědomovat, že webový prohlížeč jako Firefox je pro ně nejlepší.</p>

<h3 id="q3">Jaký byl celkový příjem Mozilly za rok 2010?</h3>
<p>Konsolidovaný příjem Mozilly (Mozilla Foundation a všechny dceřinné organizace) za rok 2010 byl $123 miliónů dolarů, což je nárůst o 18 procent oproti roku 2009.</p>

<h3 id="q4">Jak Mozilla získává finanční prostředky?</h3>
<p>Hlavní zdroj příjmů pochází z integrovaného vyhledávání ve Firefoxu a partnerství z hlavními vyhledávači. Jedná se o partnerství s Google, Bing, Yahoo, Yandex, Amazon, Ebay a další. Zpráva Mozilly též zahrnuje informace o důležitých darech a grantech od jednotlivců a společností, a stejně tak i další formy zdrojů příjmů.</p>

<h3 id="q5">Jaký je stav partnerství s vyhledávači?</h3>
<p>Aktuálně máme partnerství s několika vyhledávači, které se liší dle trhu. Náš největší kontrakt se společností Google bude v listopadu obnoven. Máme důvěru v to, že partnerství s vyhledávači zůstane silným zdrojem příjmů pro Mozillu i do budoucna.</p>

<h3 id="q6">Ovlivňuje partnerství nezávislost Mozilly?</h3>
<p>Naše mise a proces vývoje je nezávislý na zdroji našich příjmů. Náš otevřený vývojový proces je řízen misí Mozilly a naší snahou vylepšit web.</p>


<h3 id="q7">Hledáte příležitosti k diverzifikaci zdrojů vašich příjmů?</h3>
<p>Aktuálně máme několik klíčových obchodních partnerství, aktivně hledáme další partnerství v oblasti vyhledávání a další potenciální zdroje příjmů. Budeme pokračovat v budování skvělých produktů, které pomohou lidem mít radost z Internetu a jsme přesvědčeni, že to nám umožní identifikovat další možné zdroje příjmů.</p>
