<h2>Příležitosti a výzvy</h2>

<div class="content-block">

    <?=$image1?>

    <p>V dnešní době žijeme více svého života online než kdykoliv předtím. To dává Mozille příležitost budovat svobodu a suverenitu uživatele ve více oblastech jeho života. Ve stejné době jsou tu mobilní technologie, které nás posouvají dopředu v řadě rovin a každá z nich je ovládána odlišnými komerčními firmami.</p>

    <p>Podobné hrozby jsme viděli již dříve. Mozilla se v tomto prostředí zrodila jako reakce na online svět, který byl plný příslibu a potenciálu, ale který ohrožovalo několik obřích společností omezujících volbu uživatele, interoperabilitu a celkové zdraví webu. Postavili jsme se tomu a společně v této výzvě obstáli. V nové realitě se potřebujeme postavit podobné výzvě znovu.</p>

    <h2>Konkurenční svět</h2>

    <p>Firefox demonstroval, jak důležité jsou webové prohlížeče, a přitáhl další hráče na trh. Konkurence je dobrá - díky tomu se každý z nás snaží dělat to nejlepší - ale je důležité si uvědomit, že důvody pro vytváření webového prohlížeče jsou značně odlišné společnost od společnosti. Mozilla je unikátní v tom, že vytváří Firefox, aby nezávisle nabídla prohlížeč zaměřený výhradně na uživatele a věci, které jsou dobré pro web.</p>

</div>

<div class="content-block">

    <p class="call-out">"Mozilla je unikátní v tom, že vytváří Firefox, aby nezávisle nabídla prohlížeč zaměřený výhradně na uživatele a věci, které jsou dobré pro web."</p>

    <p>Aby v této oblasti Mozilla zůstala konkurenceschopná, pracuje v řadě oblastí:</p>

    <p>Tou první je vytváření lepšího Firefoxu. V minulosti trvalo Mozille přibližně 18 měsíců dát uživatelům k dispozici nové funkce. Tento rok jsme se přesunuli na pravidelné 6 týdenní vydávání nových verzí, abychom nabízeli aktualizace produktu efektivněji. Nyní dáváme k dispozici nejnovější webové technologie ne každý rok, ale každých 6 týdnů. Dáváme k dispozici nové technologie jako animace v CSS, Web Sockets, animace v GUI či WebGL stovkám miliónů uživatelů v rekordním čase. Je tu ještě hodně práce, aby naše pravidelné vydávání nových verzí vyhovovalo každému, ale jsme tu od toho, abychom překonali všechny překážky změny procesu, který dobře sloužil první dekádu.</p>

</div>

<div class="content-block">

    <?=$image2?>

    <p>Zahrnuli jsme Android do seznamu nejdůležitějších platforem vedle těch desktopových. Tento významný posun pomohl rozšířit misy Mozilly do další fáze webu. V rámci ní není Firefox pouze prohlížeč na vašem desktopu, ale vyvinul se v bezpečné prostředí, kde mají uživatelé konzistentní skupinu funkcí a zážitek z webu bez ohledu na zařízení.</p>

    <p>Jako součást naší snahy dát uživatelům kontrolu nad jejich zážitkem z webu jsme pro Firefox na desktopu a mobilních zařízeních vytvořili funci <a href="<?=$link[1]?>">"Do Not Track"</a>. Podpora trhu rychle následovala. Společnosti Apple a Microsoft implementovali stejné řešení do svých prohlížečů. United States Federal Trade Commission podpořila Do Not Track a místopředseda Evropské komise vyzval pro adopci Do Not Track v roce 2012. Máme v plánu navázat na svou práci v této oblasti  a i nadále působit jako obhájce uživatelů a prozkoumávat další způsoby, jak přinést transparentnost a dát kontrolu nad metodami, jak jsou sbírány informace o uživatelích.</p>

    <p>Firefox je tu a bude pokračovat v prosazování a rozšiřování webu s důrazem Mozilly na otevřenost, transparentnost a interoperabilitu.</p>

</div>

<?=$return_top?>

<h2>Vylepšování možností webu</h2>

<div class="content-block">

    <p>Mozilla se dlouho snaží o vytváření webu jako lepší, bohatší a atraktivní platformy. V dnešní době v této misi stále pokračujeme.</p>

    <h3>Identita</h3>

    <p>Dnešní webu potřebuje standardní open source platformu pro univerzálně přístupnou, decentralizovanou a přizpůsobitelnou <a href="<?=$link[2]?>">identitu</a> pro web. Mozilla jako první krok začala budovat projekt BrowserID. BrowserID je bezpečný, decentralizovaný, open source, napříč prohlížeči nasaditelný způsob, jak se přihlašovat k webovým stránkám pomocí vaší e-mailové adresy.</p>

    <h3>Aplikace</h3>

    <p><a href="<?=$link[3]?>">Aplikace</a> reprezentují nový pohodlný způsob interakce s Internetem, ale chybí jim <a href="<?=$link[4]?>">řada funkcí</a>, které jsou na webu skvělé. Otevřený ekosystém aplikací Mozilly dává uživatelům možnost provozovat aplikace na různých platformách a zařízeních. Propojuje různé poskytovatele napříč webem a dává uživatelům možnost snadno nalézt aplikace stejným způsobem, jakým nacházíme jiný obsah na webu.</p>

    <h3>Vzdělávání</h3>

    <p>Vzdělávací programy Mozilly jsou navržené tak, aby inspirovaly novou generací tvůrců webu. <a href="<?=$link[5]?>">School of Webcraft</a> učí tvorbu pro otevřený webu pomocí vzájemné spolupráce, komunit a vedení. Program <a href="<?=$link[6]?>">Mozilla Hackasaurus</a> učí mládež základní stavební bloky webových technologií a vývoj. Mozilla též rozvíjí nové způsoby onlina výuky skrze projekt <a href="<?=$link[7]?>">Open Badges</a>.</p>

    <h3>Média</h3>

    <p>Mozilla podporuje programy a nástroje, které přináší otevřenost a inovace do online médií. To zahrnuje <a href="<?=$link[8]?>">Web Made Movies</a>, což je otevřená video laboratoř spolupracujících tvůrců filmů a webových vývojářů. Obdobně partnerství Mozilly s Knight Foundation dává dohromady webové inovátory, redaktory a respektované zpravodajské organizace ve snaze <a href="<?=$link[9]?>">přinášení inovací do žurnalistiky</a>. Mozilla též podporuje projekty jako <a href="<?=$link[10]?>">Universal Subtitles</a>, <a href="<?=$link[11]?>">Open Video Alliance</a> či <a href="<?=$link[12]?>">Bay Area Video Coalition</a>.</p>

    <h3>WebFWD</h3>

    <?=$image3?>

    <p><a href="<?=$link[13]?>">WebFWD</a> (Web Forward) je inkubátor program Mozilly. Dává dohromady WebFWD Fellows, což je skupina tvůrců a inovátorů v oblasti otevřeného webu a poskytuje jim místo u Mozilly, blízko vedení řady leaderů v oblasti technologií a další zdroje, které pomáhají  posunout web dopředu.</p>

    <h3>Boot to Gecko</h3>

    <p>Mozilla spustila iniciativu Boot to Gecko, která se snaží přinést platformu webu na mobilní zařízení. Cílem je vytvořit plnohodnotný operační systém založený na webových technologiích a vytvořit lepší základy pro vytváření aplikací pro mobily a desktop.</p>

    <p>Máme též řadu iniciativ pro posílení postavení komunity Mozilly, která je popsána v další sekci.</p>
</div>
