<h2>Opportunità e sfide</h2>

<div class="content-block">

    <?=$image1?>

    <p>Oggi, come mai successo in passato, stiamo vivendo sempre più la nostra vita sulla rete. Questo dà a Mozilla l'opportunità di costruire la libertà e la sovranità degli utenti in più settori della loro vita. Allo stesso tempo, i progressi nella tecnologia mobile ci stanno spostando verso altri mondi paralleli, ciascuno governato da grosse entità commerciali.</p>

    <p>Abbiamo già visto questo tipo di minacce in passato. Mozilla è nata da questo tipo di ambiente, come reazione ad un mondo online che era pieno di promesse e di potenzialità - ma che è stato poi minacciato da pochi colossi aziendali che limitavano la scelta dei consumatori, l'interoperabilità e la salute generale del Web. Abbiamo affrontato e vinto insieme questa sfida allora, e abbiamo bisogno di affrontarla nuovamente in questa nuova era.</p>

    <h2>Un mondo competitivo</h2>

    <p>Firefox ha dimostrato quanto sia importante un browser, e ora anche altri giocatori sono entrati nel mercato. La concorrenza fa bene - permette a tutti noi di dare il massimo - ma è importante ricordare che le ragioni che portano allo sviluppo di un browser non sono le stesse per tutte le aziende. Mozilla è unica in quanto sviluppa Firefox per fornire un'offerta indipendente focalizzata esclusivamente sulla esperienza individuale e il bene collettivo del Web.</p>

</div>

<div class="content-block">

    <p class="call-out">"Mozilla è unica in quanto sviluppa Firefox per fornire un'offerta indipendente focalizzata esclusivamente sulla esperienza individuale e il bene collettivo del Web."</p>

    <p>Per rimanere competitiva in questi ambienti, Mozilla sta investendo su diversi fronti:</p>

    <p>Il primo obiettivo è quello di migliorare Firefox. In passato, a Mozilla servivano diciotto mesi per offrire nuove funzionalità. Quest'anno ci siamo spostati su un ciclo di rilascio di sei settimane per mantenere il nostro prodotto aggiornato con maggiore efficacia. Ora siamo in grado di offrire tecnologie innovative non una volta l'anno, ma ogni poche settimane. Stiamo offrendo a centinaia di migliaia di utenti tecnologie web come animazioni CSS, Web Sockets, trascinamento animato e WebGL, in tempi da record. C'è ancora molto lavoro da fare per rendere il nuovo sistema di aggiornamento ottimale per tutti, ma abbiamo superato il grande ostacolo di cambiare il processo di rilascio che ci ha supportato egregiamente durante il nostro primo decennio.</p>

</div>

<div class="content-block">

    <?=$image2?>

		<p>Abbiamo anche iniziato ad includere Android insieme alle nostre applicazioni desktop. Questo importante cambiamento ha contribuito a rafforzare l'espansione della missione di Mozilla per la prossima fase del Web. In questa nuova situazione, Firefox non è più solamente un browser desktop, ma si evolve per diventare un ambiente in cui l'utente ritrova gli stessi elementi di base, a prescindere dal dispositivo.</p>

    <p>Nell'ambito dei nostri continui sforzi per consentire all'utente di avere il pieno controllo sulla sua esperienza online, abbiamo sviluppato la funzione <a href="<?=$link[1]?>">"Do Not Track"</a> in Firefox, sia per la versione desktop che per quella mobile. Ben presto anche le altre aziende del settore ci sono venute dietro. Apple e Microsoft hanno implementato la medesima funzione all'interno dei loro browser. Il progetto di antitracciamento è stato pubblicamente supportato dalla United States Federal Trade Commission, e il vicepresidente della commissione europea ne ha richiesto l'adozione per il 2012. Abbiamo intenzione di proseguire il nostro lavoro in questo settore e continueremo a essere dei difensori dell'utente, cercando nuove soluzioni per garantire trasparenza e controllo nei metodi ri raccolta dati degli utenti online.</p>
    
    <p> Firefox è e continuerà ad essere una leva fondamentale per guidare e far progredire il Web secondo i valori fondamentali del progetto Mozilla, cioè apertura, trasparenza e interoperabilità.</p>

</div>

<?=$return_top?>

<h2>Miglioramento delle potenzialità del Web</h2>

<div class="content-block">

    <p>Mozilla è da sempre in prima linea per rendere il Web una piattaforma più capace, ricca e avvincente. Siamo tutt'oggi all'avanguardia in questo settore.</p>

    <h3>Identità</h3>

    <p>Noi crediamo che il Web abbia oggi bisogno di una piattaforma per la gestione dell'<a href="<?=$link[2]?>">identità</a> online  che sia aperta, basata sugli standard per un accesso universale, decentralizzato e personalizzato. Mozilla ha deciso di investire su questo, lanciando il progetto BrowserID come primo passo in questa direzione. Browser ID è un modo sicuro, decentralizzato, open source, multi-browser per accedere ai siti usando il proprio indirizzo di posta elettronica.</p>

    <h3>App</h3>

    <p>Le <a href="<?=$link[3]?>">App</a> rappresentano un nuovo metodo molto conveniente di interagire con Internet, ma non possiedono <a href="<?=$link[4]?>">alcune delle caratteristiche</a> che rendono grande il Web. L'ecosistema aperto di App di Mozilla permetterà agli utenti di portare le applicazioni con sé attraverso piattaforme e dispositivi. Sarà un ponte fra le liste di contatti e i flussi di contenuti sociali forniti dai vari provider. Permetterà di scoprire App in modo chiaro e flessibile come avviene ora per i contenuti del Web.</p>

    <h3>Programmi educativi</h3>

    <p>I programmi educativi di Mozilla sono progettati per ispirare una nuova generazione di sviluppatori web. La <a href="<?=$link[5]?>">School of Webcraft</a> insegna le abilità di sviluppo web tramite un sistema di rete paritaria, con contributi della comunità e di esperti. Il progetto <a href="<?=$link[6]?>">Mozilla Hackasaurus</a> insegna le fondamenta dello sviluppo e delle tecnologie web. Mozilla sta inoltre sviluppando nuovi approcci per il riconoscimento delle competenze online attraverso il progetto <a href="<?=$link[7]?>">Open Badge</a>.</p>

    <h3>Media</h3>

	<p>Mozilla supporta progetti e strumenti che portano apertura e innovazione nei media online. Questi includono <a href="<?=$link[8]?>">Web Made Movies</a>, un laboratorio aperto per la creazione di video che riunisce sviluppatori web e registi. Allo stesso modo, la collaborazione di Mozilla con la Knight Foundation riunisce assieme sviluppatori, giornalisti e organi di informazione che lavorano per introdurre <a href="<?=$link[9]?>">innovazione nel giornalismo</a>. Mozilla supporta inoltre progetti come <a href="<?=$link[10]?>">Universal Subtitles</a>, la <a href="<?=$link[11]?>">Open Video Alliance</a> e la <a href="<?=$link[12]?>">Bay Area Video Coalition</a>.</p>

    <h3>WebFWD</h3>

    <?=$image3?>

    <p><a href="<?=$link[13]?>">WebFWD</a> (Web Forward) è l'incubatrice dei progetti Mozilla. Stiamo riunendo membri di WebFWD, costruttori e sviluppatori del web di nuova generazione e offriamo loro uno spazio in Mozilla, affiancandogli leader in campo tecnologico a livello mondiale e altre risorse per contribuire, tutti assieme, al futuro del nuovo Web.</p>

    <h3>Boot to Gecko</h3>

    <p>Recentemente Mozilla ha avviato il progetto Boot to Gecko, un'iniziativa destinata a portare la piattaforma alla base del Web nei dispositivi mobili. L'obiettivo è quello di creare un sistema operativo completo e autonomo basato su tecnologie web aperte e gettare le fondamenta per lo sviluppo di migliori applicazioni sia per desktop che per dispositivi mobili.</p>

    <p>Abbiamo inoltre una serie di iniziative volte a potenziare ulteriormente la comunità Mozilla, che verrà descritta nella prossima sezione.</p>
</div>
