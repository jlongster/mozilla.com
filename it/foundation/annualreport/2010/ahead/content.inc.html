<h2>La missione non cambia</h2>
<p>In Mozilla alcune cose non cambieranno mai. Il nostro punto di riferimento sarà sempre il <a href="http://www.mozilla.org/about/manifesto.html">manifesto Mozilla</a>. Saremo sempre alla ricerca dell'eccellenza del prodotto, del controllo individuale sulla tecnologia che influenza le nostre vite e del miglioramento di Internet nel suo complesso. Saremo sempre un'organizzazione di persone che credono in questi obiettivi e una comunità di migliaia di sviluppatori, ingegneri, studenti, artisti, imprenditori e altre persone che hanno una visione della vita su Internet centrata sulla crescita individuale.</p>
<p>Successo per Mozilla significa che Internet ha rispetto della dignità umana e della sovranità degli utenti. Successo significa che le persone in tutto il mondo hanno una via d'accesso a Internet che consente loro di spostarsi dal consumo alla creazione. Successo per Mozilla significa che le persone online non sono più un numero che le aziende possono monitorare, monetizzare e vendere. Ciò significa che siamo riconosciuti come reali, singoli esseri umani che vivono tutti gli aspetti della propria vita online con ricchezza ed eccitazione.</p>
<p>Successo per Mozilla include l'innesto di queste libertà fondamentali nel tessuto vitale di Internet. Il raggiungimento di questo successo è difficile, <em>è importante e sarà magnifico.</em> Ci sarà bisogno del contributo di tutti per rendere questa visione un successo. La partecipazione va da qualcosa di semplice, come diffondere le idee di Mozilla a familiari e amici, all'avere una posizione di leadership nel determinare le modalità con cui Internet viene costruito. Trovati un posto comodo e unisciti a noi. </p>
<p><b><i>- Mitchel Baker</i></b><br>  Presidente Mozilla</p>
