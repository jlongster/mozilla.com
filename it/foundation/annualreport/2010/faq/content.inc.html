<h2>FAQ</h2>
<h3 id="q1">Quali sono i principali progetti di Mozilla per il prossimo anno? Come pensate di influenzare il mercato per il futuro?</h3>
<p>Firefox continua ad essere una leva fondamentale per guidare il futuro del Web e portare avanti il progetto Mozilla. Allo stesso tempo, il Web è in continua evoluzione e si sta spostando verso nuove frontiere, così come Mozilla. Oltre a distribuire Firefox su cellulari e tablet, ci concentreremo su altri importanti settori riguardanti  <a href="/<?=$lang?>/foundation/annualreport/2010/opportunities/">app, identità, educazione e altro.</a>

<h3 id="q2">Continuate a vedere la necessità di un operatore indipendente come Mozilla ora che il mercato dei browser ha subito un'accelerazione?</h3>
Assolutamente sì. La missione di pubblica utilità di Mozilla e la sua natura non-profit ci permette di stare dalla parte dell'utente e continuare ad impegnarci per mantenere il Web aperto e partecipativo, piuttosto che concentrarci sulle quote di mercato e sui profitti. Il mercato dei browser desktop è innovativo e competitivo, ma nessun altro al di fuori di Mozilla si è organizzato unicamente per il bene del Web nel suo complesso, e noi crediamo che man mano che gli utenti diventeranno cittadini della rete sempre più consapevoli e informati, sempre più persone cercheranno un browser, come Firefox, che risponda solo a loro.</p>
<h3 id="q3">A quanto ammonta il totale delle entrate di Mozilla nel 2010?</h3>
<p>Le entrate consolidate riportate da Mozilla (Mozilla Foundation e tutte le sue sussidiarie)  per l'anno 2010 ammontano a 123 milioni di dollari (92 milioni di euro), circa il 18% in più rispetto al 2009. </p>

<h3 id="q4">Come fa Mozilla a generare introiti?</h3>
<p>La maggior parte delle entrate di Mozilla è generata dallo strumento di ricerca incluso nel nostro browser Firefox, attraverso la  collaborazione con i maggiori motori di ricerca, compresi Google, Bing, Yahoo, Yandex, Amazon, Ebay e altri. I ricavi di Mozilla riportano anche donazioni molto importanti di singole persone ed aziende, contributi, nonché le altre forme di reddito provenienti dal nostro patrimonio investibile.</p>

<h3 id="q5">Quale è lo stato delle collaborazioni coi motori di ricerca?</h3>	
<p>Attualmente abbiamo delle relazioni commerciali con svariati motori di ricerca che operano in  settori diversi del mercato. Il contratto più importante, con Google, dovrà essere rinnovato a novembre. Abbiamo piena fiducia che le collaborazioni coi motori di ricerca rimarranno una fonte stabile di entrate anche per il prossimo futuro.</p>

<h3 id="q6">Le collaborazioni commerciali di Mozilla ledono la sua indipendenza?</h3>
<p>La nostra missione e il nostro processo di sviluppo sono completamente distaccati dalle entrate o dai profitti provenienti da relazioni commerciali. Il nostro processo di sviluppo è governato dal manifesto Mozilla e dal nostro impegno a migliorare il Web.</p>


<h3 id="q7">State esplorando altre opportunità di collaborazione per diversificare il flusso delle entrate?</h3>
<p>Al momento abbiamo diverse relazioni commerciali e stiamo continuando a esplorare ulteriori possibilità di collaborazione coi motori di ricerca e altre opportunità di guadagno potenziale. Continueremo a sviluppare ottimi prodotti che aiuteranno le persone a godere della ricchezza di Internet, e siamo fiduciosi che questo ci permetterà di identificare le fonti di reddito più idonee.</p>
