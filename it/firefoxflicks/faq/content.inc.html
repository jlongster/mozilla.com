<h2>FAQ di Firefox Flicks</h2>

<dl class="faq">

<dt>Che cos'è Firefox Flicks?</dt>
<dd>Firefox Flicks è un concorso che invita i fan di Firefox e i registi provenienti da tutto il mondo a creare dei brevi video (“flicks” appunto) per contribuire a raccontare la storia di Firefox.</dd>

<dt>Quando si aprirà il concorso?</dt>
<dd>Il sito del concorso Firefox Flicks sarà attivo da febbraio 2012. Potrai caricare il tuo video che nel corso del 2012 sarà sottoposto al voto del pubblico. Presto pubblicheremo ulteriori informazioni, perciò controlla periodicamente eventuali aggiornamenti.</dd>

<dt>Posso presentare più di un filmato?</dt>
<dd>Puoi presentare tutti i filmati che vuoi, ma dovrai effettuare ogni volta una nuova iscrizione.</dd>

<dt>Il filmato può essere sviluppato da un gruppo?</dt>
<dd>Certo! I gruppi possono comprendere fino a 10 persone. Tuttavia, spediremo al massimo un pacco premio di Firefox per ogni video da condividere con il gruppo. Inoltre, è necessario nominare un capogruppo. Tutte le comunicazioni avverranno con questa persona e verrà  assegnato un solo premio per proposta.</dd>

<dt>Il concorso accetta candidature internazionali?</dt>
<dd>Sì. Possono partecipare al concorso candidati provenienti da qualsiasi nazione. Tuttavia, sceglieremo un solo vincitore per l'America del Nord, un solo vincitore per l'America Latina, un solo vincitore per l'Asia, l'Australia e la Nuova Zelanda e un solo vincitore per l'Europa e l'Africa (o, tra queste aree, l'area più vicina al tuo paese di provenienza).</dd>

<dt>Quali sono i criteri di valutazione?</dt>
<dd>
<p>I filmati saranno valutati in base alla qualità della regia, del montaggio e a al rispetto delle <a href="<?=$link[0]?>">istruzioni generali</a>.</p>

<p>Le proposte verranno inserite nelle seguenti categorie:</p>
<ul>
<li>Miglior filmato di 30 secondi</li>
<li>Migliore animazione</li>
<li>Miglior uso di nuove tecnologie (per esempio, Popcorn.js, video girato interamente con un dispositivo mobile, 3D)</li>
<li>Migliore comunicato di utilità sociale</li>
</ul>

<p>Una commissione di giudici sceglierà il vincitore tra una rosa di filmati votati dal pubblico.</p>
</dd>

<dt>Chi sono i giudici?</dt>
<dd>Abbiamo messo insieme una squadra di giudici internazionali straordinari provenienti dal settore della pubblicità, della cinematografia e così via. I giudici si riuniranno in commissione nei prossimi mesi.</dd>

<dt>Cosa posso vincere?</dt>
<dd><p>Già  solo prendendo parte al concorso il tuo filmato sarà visto e votato da milioni di fan di Firefox in tutto il mondo, dandoti visibilità a livello globale. Inoltre, avrai modo di sottoporre il tuo lavoro a luminari del cinema e dirigenti internazionali del mondo pubblicitario, lavorando allo stesso tempo per uno dei marchi più importanti del mondo: una grande esperienza da aggiungere a qualsiasi portfolio.</p>

<p>Ma c'è di più! Il vincitore assoluto per ogni area geografica (America del Nord, America Latina, UE e Asia, Australia e Nuova Zelanda) potrà scegliere tra un premio di $5.000 in attrezzature video e una borsa di studio per una scuola di cinema. I primi due vincitori in ogni categoria riceveranno $1.000 in attrezzatura video. I vincitori delle varie categorie per ogni regione e il vincitore assoluto avranno diritto a un viaggio per uno degli eventi Firefox Flicks nel corso del 2012. Tutti i partecipanti riceveranno un pacco premio Firefox. Ma la cosa più importante è che se vinci il tuo filmato potrebbe essere usato per condividere con il mondo l'incredibile storia di Firefox.</p></dd>

<dt>Come posso presentare il mio filmato e partecipare al concorso?</dt>
<dd>Forniremo ulteriori informazioni su come inserire il proprio filmato sul sito all'inizio del 2012. Sarà  possibile inviare il filmato direttamente su un sito di video sharing dove verrà votato. Le versioni ad alta risoluzione dovranno essere mandate a Mozilla. Resta sintonizzato per ulteriori dettagli.</dd>

<dt>Chi posso contattare se ho altre domande sul concorso?</dt>
<dd>Mandaci una nota all'indirizzo <a href="<?=$link[1]?>">firefoxflicks@mozilla.org</a> e ti contatteremo il prima possibile.</dd>

<dt>Posso presentare un lavoro come progetto universitario? </dt>
<dd>Certo! Pensiamo che Firefox Flicks rappresenti una grande opportunità per gli studenti di partecipare a una campagna di grande visibilità con giudici esperti dell'industria del cinema, della televisione e della pubblicità. Parla ai tuoi professori della possibilità di usare il video come progetto universitario.</dd>

<dt>Posso usare il wordmark e il logo di Firefox nel mio filmato?</dt>
<dd>Sì. Ai fini di questo concorso puoi usare <a href="<?=$link[2]?>">il wordmark e il logo di Firefox</a>. Per ulteriori informazioni visita la pagina <a href="<?=$link[3]?>">>Mozilla Trademark Policy</a>.</dd>

<dt>Dove posso trovare una versione ad alta risoluzione del nome e del logo Firefox?</dt>
<dd>Puoi trovare copie ad alta risoluzione del nome e del logo Firefox, così come una guida su come usare il logo e i wordmark di Firefox, visitando la pagina <a href="<?=$link[2]?>">Brand Toolkit</a>.</dd>

<dt>Dove posso trovare musiche o altri materiali da includere nel mio filmato?</dt>
<dd>Se stai cercando dei materiali supplementari - come musica, filmati, illustrazioni o immagini grafiche - ti suggeriamo di cercare nei siti di pubblico dominio. <a href="<?=$link[4]?>">Creative Commons</a> ha un ottimo servizio di ricerca per materiali di pubblico dominio. Puoi trovare ulteriori informazioni sul pubblico dominio su <a href="<?=$link[5]?>">Wikipedia</a>.</dd>

<dt>Posso usare marchi di terzi o materiali coperti da copyright nel mio filmato?</dt>
<dd>No, non senza il permesso del proprietario di quei materiali.</dd>

<dt>Posso presentare il filmato in una lingua diversa dall'inglese?</dt>
<dd>Sì. Per i filmati non in inglese sarà necessario inviare la trascrizione o i sottotitoli in modo accurato e preciso. In caso di difficoltà nel tradurre il tuo filmato <a href="<?=$link[1]?>">contattaci</a>. Ti possiamo aiutare. </dd>

<dt>Cosa devo fare nel caso voglio ritirare la mia candidatura?</dt>
<dd>Se vuoi ritirare la tua candidatura, contattaci all'indirizzo <a href="<?=$link[1]?>">firefoxflicks@mozilla.org</a> e rimuoveremo il tuo lavoro dal concorso.</dd>

<dt>Che proporzioni dovrei usare per il mio filmato?</dt>
<dd>Saranno accettati tutti i rapporti d'aspetto, ma si raccomanda e si preferisce 16:9.</dd>

<dt>I filmati proposti saranno a disposizione del grande pubblico?</dt>
<dd>Il tuo filmato verrà pubblicato sul sito, dove verrà votato dal pubblico di utenti, contribuendo a determinare la scelta dei vincitori.</dd>

</dl>
