<h2>Istruzioni generali</h2>

<h3>Entra in azione</h3>
<p>Abbiamo bisogno del tuo aiuto per raccontare l’incredibile storia di Mozilla Firefox, dei suoi utenti e di come un browser possa determinare un brillante futuro per il Web.</p>

<h3>Descrizione del progetto</h3>
<p>Crea un video promozionale o una storia (un “flick” appunto) in una delle <a href="#categories">quattro categorie</a> che aiuti le persone a capire meglio le problematiche del Web e mostri in che modo Firefox può risolverle. In breve, aiutaci a raccontare la storia di Firefox: perché facciamo quello che facciamo e come questo può aiutare gli utenti sul Web.</p>

<h3>Sintesi del progetto</h3>
<p>Mozilla vuole che il mondo conosca meglio cosa rende Firefox diverso: il fatto che siamo un'organizzazione non-profit il cui scopo è far sì che il potere del Web resti nelle mani delle persone. La nostra speranza è che attraverso dei video di alta qualità si possano aiutare gli utenti medi di Internet a saperne di più sulle questioni riguardanti la loro vita online e, più importante, su come Firefox se ne occupa. I video vincitori saranno utilizzati in campagne di marketing in tutto il mondo e in comunicati di utilità sociale.</p>

<h3>Obiettivo</h3>
<p>Aiutaci a educare gli utenti in tutti o in uno dei seguenti problemi attualmente più diffusi:</p>

<ul>
<li>Privacy: come vieni tracciato online? Come puoi controllare la tua tracciabilità? Chi entra in possesso dei tuoi dati e come li usa?</li>
<li>Scelta: quanto è facile per te vivere il Web usando gli strumenti che ami di più e che si adattano alle tue esigenze? Puoi personalizzarlo?</li>
<li>Interoperabilità: puoi usare i tuoi strumenti preferiti su tutti i tuoi dispositivi, altri computer o postazioni diverse? Chi decide quando, dove e come utilizzi il Web e accedi al tuo materiale?</li>
<li>Opportunità: di quali strumenti hanno bisogno gli utenti per creare il Web che desiderano? In cosa è utile Firefox?</li>
</ul>

<p>Inoltre, ricorda le principali caratteristiche del nostro marchio, soprattutto il fatto che Firefox è frutto di un'organizzazione non-profit che risponde solo agli utenti e non agli azionisti. Per maggiori dettagli visita la pagina <a href="<?=$link[0]?>">Brand Platform</a> e guarda il video in basso.</p>

<?=$brand_video?>

<h3>A chi ci rivolgiamo?</h3>
<p>L’obiettivo del tuo filmato dovrebbero essere gli utenti medi di Internet tra i 25 e i 54 anni: persone che utilizzano il Web per leggere notizie, scrivere e-mail, gestire il conto online e connettersi ai social network. Contribuisci a spiegare le sfide sul Web in modo che l’utente medio possa capirle. Facciamo un esempio estremo: come spiegheresti l’importanza di avere il controllo sulla propria vita online a una persona che intende il logo di Firefox come "il bottone per Internet”? Abbiamo bisogno di comunicare a questi utenti che Firefox è un’associazione non-profit che si propone di apportare benefici a tutte le persone in tutto il mondo.</p>
<h3>Messaggio principale</h3>
<p>Firefox dà priorità ai principi rispetto al profitto per farti avere il controllo sulla tua vita online e plasmare il futuro del Web nell'ottica del bene comune. Firefox non risponde a nessun altro se non a te.</p>

<h3>Punti secondari del messaggio principale:</h3>
<ul>
<li>Ogni giorno importanti questioni online, come la privacy, la scelta, la flessibilità e l’opportunità, ti si presentano davanti.</li>
<li>Mozilla si occupa di questi problemi e lavora per assicurare che il Web rimanga aperto e accessibile a tutti.</li>
<li>Mozilla è orgogliosamente non-profit.</li>
</ul>

<h3>Entra in azione</h3>
<p>Fai sapere al mondo cosa fa Firefox. Convinci gli utenti a scaricare subito Firefox.</p>

<h3>Elementi obbligatori:</h3>
<ul>
<li>Logo di Firefox: visita la pagina <a href="<?=$link[1]?>">Brand Toolkit</a> per conoscere i dettagli su come usare il nostro logo.</li>
<li>Entra in azione.</li>
<li>I filmati devono essere consegnati entro e non oltre le 24:00 del 12 Aprile 2012, ora di Los Angeles.</li>
<li>I lavori vanno presentati preferibilmente in lingua inglese. Se creati in una lingua diversa sarà necessario sottotitolarli (<a href="<?=$link[2]?>">contattaci</a> se hai problemi con la traduzione e la sottotitolazione, ti possiamo aiutare.).</li>
</ul>

<h3>Cosa vogliamo che lo spettatore sappia e senta?</h3>
<p>Deve sapere che:</p>
<ul>
<li>Siamo un’associazione non-profit impegnata per il bene comune.</li>
<li>Competiamo con alcune delle più grandi compagnie mondiali per darti la possibilità di avere il pieno controllo sulla tua vita online.</li>
<li>Firefox è sviluppato in forma aperta insieme a una comunità globale, avendo come obiettivo ciò che è meglio per gli utenti.</li>
<li>Per noi i principi sono al di sopra dei profitti.</li>
</ul>

<p>Deve sentire:</p>
<ul>
<li>Il tuo video deve essere più popolare che aziendale per rispecchiare che Mozilla è un’organizzazione interessata al bene comune e non ai profitti della compagnia.</li>
<li>Dovrebbe spingere lo spettatore a entrare a far parte del movimento Mozilla Firefox.</li>
<li>Dovrebbe aiutare a far comprendere ciò che ci rende diversi e il fatto che scaricare Firefox rende il Web e il mondo un posto migliore.</li>
</ul>

<h3>Tono</h3>
<p>Non convenzionale, accattivante, onesto, umano, brillante, sicuro.</p>

<h3>Linee guida:</h3>
<ul>
<li>Corri dei rischi ma rispetta il brand (ad esempio non farci cattiva pubblicità).</li>
<li>Il tuo filmato deve funzionare a livello di brand, non di prodotto (non c’è bisogno di descriverne le caratteristiche: parla di come ti fanno sentire Firefox e il movimento che lo circonda).</li>
<li>Può essere divertente e umoristico, ma allo stesso tempo deve rimanere accattivante.</li>
<li>Detto ciò, queste linee guida sono quello che sono: linee guida. Sii creativo, pensa al di fuori degli schemi, e, soprattutto, divertiti.</li>
<li>Visita la pagina <a href="<?=$link[1]?>">Mozilla Firefox Brand Toolkit</a> per scoprire in che modo parliamo di noi stessi.</li>
</ul>

<h3 id="categories">Categorie (verrà selezionato un vincitore per ogni area geografica):</h3>
<ul>
<li>Miglior Filmato di 30 secondi.</li>
<li>Migliore animazione.</li>
<li>Migliore uso di nuove tecnologie (ad esempio <a href="<?=$link[3]?>">Popcorn.js</a>, video girato interamente con un dispositivo mobile, 3D).</li>
<li>Migliore comunicato di utilità sociale.</li>
</ul>
