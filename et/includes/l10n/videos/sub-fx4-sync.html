<div data-start="0">Tere tulemast Sync'i kasutajaks Firefox&nbsp;4 beetas</div>

<div data-start="2.7">Sync'i kasutades on sul kohene ligipääs tähtsatele Firefoxi andmetele,</div>


<div data-start="7.2">kaasa arvatud järjehoidjatele, ajaloole, salvestatud paroolidele ja isegi avatud kaartidele,</div>

<div data-start="13">kus iganes sa Firefoxi kasutad, kaasa arvatud kõigis sinu arvutites ja mitmetes mobiilsetes seadmetes.</div>

<div data-start="18.8">Kiirustad lahkumisega, kuid leidsid just uue huvitava veebilehe?</div>

<div data-start="22">Sync'i kasutades saad jätkata sealt, kuhu pooleli jäid, nii kodus, tööl kui ka mobiiltelefoni kasutades – see on nagu võlukunst.</div>

<div data-start="29">Sync'i kasutamiseks on vaja luua kasutajakonto. Alustame siis.</div>

<div data-start="33.1">Viimase Firefox&nbsp;4 beeta allalaadimise järel pakutakse sulle võimalust luua Firefox Sync'i konto.</div>

<div data-start="39">Kui oled varem Firefox Sync'i kasutanud, klõpsa lihtsalt „Ma juba kasutan Synci teises arvutis” valikut ja logi sisse. Kõik ongi seadistatud.</div>

<div data-start="49">Kui see on sul esimene kord Sync'i kasutada, klõpsa valikul „Ma pole varem Synci kasutanud”.</div>

<div data-start="54">Sisesta kasutajanimi... parool...  ja e-posti aadress.</div>

<div data-start="64">Nüüd sisesta salajane võti.</div>

<div data-start="66">See 12 märgi pikkune fraas on võti sinu andmetele, samamoodi nagu seifivõti tagab seegi ligipääsu ainult võtme omanikule.</div>

<div data-start="72.8">Ära unusta seda, see kaitseb sinu andmeid.</div>

<div data-start="75.5">Klõpsa edasi, välja arvatud juhul kui soovid hoida andmeid isiklikus serveris.</div>

<div data-start="80.2">Sisesta sõnad nii, nagu need kuvatakse.</div>

<div data-start="83" data-special="blank"></div>

<div data-start="86">Seejärel klõpsa „Lõpeta”. Sul on nüüd Firefox Sync'i kasutajakonto!</div>

<div data-start="92">Sinu Firefoxi andmete sünkroniseerimist alustatakse taustal.</div>

<div data-start="97">Kui seadistasid Sync'i esmakordelt, võib see natuke aega võtta, kuid sa saad samal ajal veebi lehitsemist jätkata.</div>

<div data-start="104">Kui esialgne sünkroniseerimine lõpeb, siis asendub keerlev ikoon veebilehitseja all paremal nurgas Sync'i ikooniga.</div>

<div data-start="113">Edaspidi sünkroniseerib Sync perioodiliselt sinu andmeid, tagades andmete ajakohasuse.</div>

<div data-start="119">Ära unusta Sync'i seadistamast kõigil oma arvutitel.</div>